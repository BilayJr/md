## ВИМОГИ
* Формат – презентація
* Обсяг – *5-7* функціональних слайдів
* Обов’язкові пункти:
	1. Теоретична частина
	2. Практична частина
	3. Висновки
	4. Список джерел 
* Захист проєкту – ліміт до *5 хв*
* Дедлайн *17.12.2024*
## МАТЕРІАЛ
### ПОСИЛАННЯ
- https://www.radiosvoboda.org/a/30025623.html
- https://osvitoria.media/experience/novyj-pravopys-povnyj-tekst-ta-osnovni-zminy/
- https://mon.gov.ua/static-objects/mon/sites/1/zagalna%20serednya/Pravopys.2019/ukr.pravopys-2019.pdf
- https://uk.wikipedia.org/wiki/%D0%A3%D0%BA%D1%80%D0%B0%D1%97%D0%BD%D1%81%D1%8C%D0%BA%D0%B8%D0%B9_%D0%BF%D1%80%D0%B0%D0%B2%D0%BE%D0%BF%D0%B8%D1%81_2019_%D1%80%D0%BE%D0%BA%D1%83
- https://uk.wikipedia.org/wiki/%D0%A5%D0%B0%D1%80%D0%BA%D1%96%D0%B2%D1%81%D1%8C%D0%BA%D0%B8%D0%B9_%D0%BF%D1%80%D0%B0%D0%B2%D0%BE%D0%BF%D0%B8%D1%81
- https://archive.org/details/UP1928/
### ТЕКСТ
#### [RADIO SVOBODA](https://www.radiosvoboda.org/a/30025623.html)
1. **Тепер пишемо не тільки ірій, ірод (‘дуже жорстока людина’), а й ирій, ирод – із И на початку слова. Також пишемо ич, икати, икання. Крім того, И на початку може бути в іншомовних власних назвах.**

Унормована можливість у деяких випадках писати И на початку слова, що раніше офіційно «заборонялося» і вимагалося писати лише І.

Новинкою, порівняно з попереднім правописом, стала можливість писати слова **ірій** / **ирій**, **ірод** / **ирод** двома способами. Також тепер уже офіційно пишемо И на початку окремих вигуків (**ич**!), часток (**ич** який хитрий), дієслова **икати** (‘вимовляти и замість і’) та похідного від нього іменника **икання**. Крім того, И на початку слова вживаємо в деяких загальних і власних назвах іншомовного походження, на кшталт: ир, Ич-оба, Кім Чен Ин. Останні моменти на практиці застосовувалися й раніше, але не були внормовані.

2. **Тепер пишемо архимандрит, архиєрей, архиєпископ, архиєрей тощо через И – поряд із попередніми архімандрит, архієрей, архієпископ, архієрей.**

У префікса архі- з’явився варіант архи- в назвах церковних звань, титулів і чинів: **архимандрит** і **архімандрит**, **архиєрей** і **архієрей**, **архистратиг** і **архістратиг** тощо.

3. **Тепер пишемо також гідности, незалежности, радости, смерти, чести, хоробрости; крови, любови, осени, соли, Руси, Білоруси – як варіант, із -И в кінці в родовому відмінку однини; також лишається дотеперішня норма на -І.**

Групі **іменників третьої відміни в родовому відмінку однини** повернуте як варіант також закінчення на **-и**, крім закінчення -і, що дотепер від 1930-х років було єдиною дозволеною формою: Іменники **на -ть після приголосного**, а також слова **кров**, **любов**, **осінь**, **сіль**, **Русь**, **Білорусь** у родовому відмінку однини можуть набувати як варіант закінчення -и: гідности, незалежности, радости, смерти, чести, хоробрости; крови, любови, осени, соли, Руси, Білоруси.

4. **Тепер пишемо також Ленінові, Сталінові, Путінові :) – з закінченням -ові в давальному відмінку однини як варіант, поряд із дотеперішньою нормою про закінчення -у.**

**Прізвища**, що є іменниками чоловічого роду другої відміни на **-ин**, **-ін**, **-їн**, у давальному відмінку однини можуть мати й закінчення -**ові**, а не тільки **-у**, як досі: Василишину – Василишинові, Волошину – Волошинові, Михайлишину – Михайлишинові, Семенишину – Семенишинові, Степанишину – Степанишинові, Яковишину – Яковишинові, Ільїну – Ільїнові та ін.

5. **Тепер «топ-100», «топ-десять» – «поза законом».**

Просто у правопис внесли уточнення щодо написання модного слова «топ»: **Компонент топ- із числівниками не поєднуваний**. Тобто написання на кшталт «топ-100», «топ-десять» тощо – порушення правопису! Для передачі поняття чогось найпершого (чи найостаннішого), найважливішого, чільного, провідного або найгіршого багата українська мова має досить засобів, і не варто збіднювати її до одного-єдиного способу, ще й чужого.

6. **Тепер назви сайтів та інших інтернет-сервісів пишемо тільки українською, з обов’язковим відмінюванням: твітер, ґуґл; мережа «Фейсбук», енциклопедія «Вікіпедія»; фейсбука, ютуба, імейла (із закінченням -А, -Я в родовому відмінку однини).**

Нарешті внормоване написання **назв сайтів та інших інтернетних сервісів**: вони пишуться українською мовою, за нормами українського правопису і, звичайно ж, відмінюються, як усі українські слова: Назви сайтів без родового слова пишемо з малої букви **(твітер**, **ґуґл**); назви сайтів з родовим словом пишемо з великої букви та в лапках (мережа **«Фейсбук»**, енциклопедія **«Вікіпедія»**).

Такі з цих слів, що належать до другої відміни, в родовому однини мають закінчення -а, -я: **фейсбука**, **ютуба**, **імейла**.

7. **Слова «ви», «ваш» тощо завжди пишемо з малої літери, якщо тільки це не лист із персональним зверненням до однієї особи з виявом особливої ввічливості.**

Унормоване написання слів «**Ви**», «**Ваш**» тощо з великої літери: це робиться тільки як форма ввічливості у звертанні до однієї конкретної особи в листах, офіційних документах тощо, адресованих безпосередньо цій людині – але в текстах іншого характеру літера завжди мала.

8. **Нагадуємо: два хлопці, три робітники, чотири слухачі – з -И, -І, -Ї в кінці (а не «хлопця», «робітника», «слухача», як помилково вживають російськомовні).**

Для тих, хто плутає українську форму з російською на -а, -я, тепер прямо нагадано: Іменники чол. роду з числівниками **два**, **три**, **чотири** мають закінчення **-и**, **-і** (**-ї**): два хлопц**і**, три робітник**и**, чотири слухач**і**.

9. **Знайомимося зі скісною рискою.**

Запроваджений новий **розділовий знак** – це **скісна риска ( / )**. Її ставимо:

В офіційно-діловому та науковому стилях – як розділовий знак між однорідними членами речення та в інших подібних випадках у значенні, близькому як до єднального (=і), так і до розділового (=або) сполучників (з можливістю переважання в різних контекстах то одного, то іншого з цих значень): системність / несистемність мовних явищ; на позначення року, що не збігається з календарним, напр.: у 2018/2019 навчальному році; На позначення співвідношення яких-небудь величин, параметрів: співвідношення курсу гривня / долар; У графічних скороченнях: п/в (поштове відділення), р/р (розрахунковий рахунок), х/к (холодного копчення), п/п (по порядку: № п/п), к/т (кінотеатр), т/к (телеканал), с/г (сільськогосподарський) та ін.; км/год (кілометр на годину), Ф/м (фарад на метр) та ін.

10. **Тепер пишемо тільки разом: віцепрем’єр, віцеконсул, ексчемпіонка, ексміністр, експрезидент, контрадмірал, вебсайт, вебсторінка, преміумклас, максісукня, мідімода, мініспідниця, топменеджер, топмодель, лейбгвардієць, лейбмедик, оберофіцер, оберлейтенант, оберпрокурор, штабскапітан, унтерофіцер тощо.**

Значно розширений перелік компонентів, які **пишуться з рештою слова разом** (раніше багато з них писалися через дефіс). Це стосується не тільки іменників, а й утворюваних від них прикметників, які теж тепер втратять дефіс.

До таких компонентів, що пишуться разом, тепер, зокрема, належать (раніше цей список був значно коротший): **абро-**, **авіа-**, **авто-** (‘само’, ‘автоматичний’), **агро-**, **аеро-**, **аква-**, **алко-**, **арт-**, **астро-**, **аудіо-**, **біо-**, **боди-**, **боді-** (перед голосним), **веб-**, **геліо-**, **гео-**, **гідро-**, **дендро-**, **екзо-**, **еко-**, **економ-**, **етно-**, **євро-**, **зоо-**, **ізо-**, **кібер-**, **мета-**, **метео-**, **моно-**, **мото-**, **нарко-**, **нео-**, **онко-**, **палео-**, **пан-**, **пара-**, **поп-**, **прес-**, **псевдо-**, **соціо-**, **теле-**, **фіто-**, **фолк-** (**фольк-**), **фоно-**; **іно-** (**іншо-**, **інако-**), **лже-** та ін., а також **архі-**, **архи-**, **бліц-**, **гіпер-**, е**кстра-**, **макро-**, **максі-**, **міді-**, **мікро-**, **міні-**, **мульти-**, **нано-**, **полі-**, **преміум-**, **супер-**, **топ-**, **ультра-**, **флеш-**; **анти-**, **віце-**, **екс-**, **контр-**, **лейб-**, **обер-**, **штабс-**, **унтер-**: аброморфема, артринок, бодибілдинг, бодіарт, вебсторінка, геліоцентр, екопродукти, економклас, моновистава, панамериканський, попмузика, попгурт, пресконференція, фолкгурт, фолькмузика, бліцновини, бліцопитування, екстраклас, преміумклас, топменеджер, топмодель, флешінтерв’ю, максіодяг, мідіодяг, мінісукня; максімода, максісукня, мідімода, мідіспідниця, віцепрем’єр, віцеконсул, ексчемпіонка, ексміністр, експрезидент, контрадмірал, контрудар, лейбгвардієць, лейбмедик, обермайстер, оберофіцер, оберлейтенант, оберпрокурор, штабскапітан, унтерофіцер.

(За попереднім правописом перші елементи **віце-**, **екс-**, л**ейб-**, **максі-**, **міді-**, **міні-**, **обер-** вказувалося писати через дефіс, багато були просто не врегульовані.)

Але увага: якщо такі іншомовні компоненти приєднані до власного імені, то їх пишемо з дефісом: пан-Європа, псевдо-Фауст.

11. **Тепер пишемо тільки окремо пів у значенні половина: пів аркуша, пів відра, пів години, пів літра, пів міста, пів огірка, пів острова, пів яблука, пів ящика, пів ями; пів Європи, пів Києва, пів України.**

Змінене написання компонента **пів**: запроваджене його написання іноді окремо, іноді разом – залежно від його значення; раніше він писався іноді разом, іноді через дефіс.

Зокрема, невідмінюваний числівник **пів** зі **значенням ‘половина’** з наступним іменником – загальною та власною назвою у формі родового відмінка однини **пишемо окремо**: **пів аркуша**, **пів відра**, **пів години**, **пів літра**, **пів міста**, **пів огірка**, **пів острова**, **пів яблука**, **пів ящика**, **пів ями**; **пів Європи**, **пів Києва**, **пів України**. Якщо ж пів з наступним іменником у формі називного відмінка **становить єдине поняття** і **не виражає значення половини**, то їх **пишемо разом**: **піваркуш**, **південь**, **півзахист**, **півколо**, **півкуля**, **півлітра** (розм. ‘пляшка з горілкою або іншою випивкою ємністю 0,5 літра’), **півмісяць**, **півоберт**, **півовал**, **півострів**.

12. *Тепер пишемо тільки двоактний, двоокис, двооксид, двоопуклий, двоосьовий, триатомний, триокисень, чотириосьовий – а не «двох-», «трьох-», «чотирьох-», як раніше, перед наступним А чи О).*

Слова з елементами **дво-** / **двох-**, **три-** / **трьох-**, **чотири-** / **чотирьох-** пишуться інакше: пишемо двох-, трьох-, чотирьох-, якщо наступна частина є числівником чи співвідносним іменником: **двохсотий**, **трьохтисячний**, **чотирьохмільйонний**, **чотирьохмільярдний**; **двохсотріччя**, **трьохсотріччя**, **чотирьохсотріччя**; і дво-, три-, чотири- в усіх інших випадках, зокрема: **двоактний**, **двоокис**, **двоокисень**, **двооксид**, **двоопуклий**, **двоосьовий**, **триатомний**, **триокисень**, **чотириосьовий**. (Раніше в першому з цих випадків припускалося і двох-, трьох-, чотирьох-; натомість тільки ці форми на -ох- вимагалися в разі, якщо наступна частина слова починалася на голосний А, О).

13. **Тепер пишемо інакше слова: священник (через два Н); проєкт, проєкція (через Є); госпіс (через Г).**

Слово **священник** тепер пишемо з двома Н, як і в інших словах зі збігом однакових приголосних на межі кореня і суфікса; раніше воно було фактичним винятком і писалося з одним Н.

Слова **проєкт**, **проєкція** тепер пишемо через Є, як і в інших схожих випадках, на кшталт «траєкторія», що було запроваджено раніше; дотепер вони писалися через Е і були по суті винятками.

Слово **госпіс** тепер пишемо з Г на початку (раніше було хоспіс); при цьому інші схожі запозичені слова залишилися через Х.

14. **Тепер пишемо: Ігорю (кл. в.), Ігорьович; Олеже (поряд із Олегу – кл. в.); хабаря, хабарем; ситра, ситром; Ізабелі, Етелі, Жізелі, Ніколі, Сесілі, Зейнабі, Руфі.**

**У групах слів ставимо у кличний відмінок обидва слова.**

Внесені зміни в деякі норми відмінювання іменників.

В імені **Ігор** змінений **кличний відмінок**: тепер **Ігорю**, раніше було Ігоре. Також форма **по батькові** від нього тепер подається як **Ігорьович**, раніше була Ігорович.

Для імені **Олег** встановлена форма **кличного** відмінка **Олеже**, що раніше вважалася неправильною, але як варіант залишена і стара форма **Олегу**.

Слово **хабар** переведене у м’яку групу і тепер відмінюється за зразком: хабаря, хабареві, хабарем… раніше було «хабара» і т. д. (але: у складних словах із хабар сполучним голосним є лише **о**: хабародавець, хабаромісткість, хабароодержувач).

Із невідмінюваних іменників іншомовного походження перевели до **відмінюваних** слово **ситро**, додавши його до відмінюваного й раніше пальта; метро, кіно і так далі лишилися невідмінюваними.

Також уточнені принципи відмінювання деяких жіночих імен іншомовного походження, які раніше офіційно вважалися невідмінюваними: Жіночі імена, що **закінчуються на губний або м’який приголосний**, відмінюємо: Ізабель – Ізабелі, Етель – Етелі, Жізель – Жізелі, Мішель – Мішелі, Ніколь – Ніколі, Сесіль – Сесілі, Зейнаб – Зейнабі, Руф – Руфі; інші ж жіночі особові імена, що **закінчуються на -й і на твердий приголосний (крім губних)**, далі не відмінюються: Беатріс, Долорес, Гюльчатай, Елмас, Енн, Жаннет, Ірен, Кармен, Кім, Клодін, Ленор, Маргарет, Мерседес, Монік, Тріш, Фарах і т. ін.

Розширене застосування **кличного відмінка** у **групах слів**: тепер у звертаннях, що складаються: з двох особових імен – імені та по батькові; із загальної назви та прізвища; з двох загальних назв; із загальної назви та імені; із загальної назви та прізвища, – **форму кличного відмінка мають обидва слова**: Оксано Іванівно, Маріє Василівно, Володимире Хомичу, Петре Кузьмичу, Ярославе Андрійовичу; добродійко Вариводо, пані Гаркуше, поетко Забашто; добродію бригадире, пане лейтенанте; брате Петре, друже Грицю, колего Степане, лікарю Ігорю, пане Віталію, побратиме Іване; друже Максименку; колего Євгенищуку, пане Ковалю.

15. **Тепер пишемо назви деяких міст у родовому відмінку однини з -У, -Ю: Амстердаму, Гомелю, Ліверпулю, Лондону, Мадриду, Парижу, Чорнобилю, Берліну. Але як варіант лишається і попередня форма на -А, -Я.**

**Також не забуваймо: відприкметникові географічні назви на -Е відмінюємо як прикметники, на -О як іменники: Сватового, Рівного; Косова, Сараєва.**

Значно детальніше розписане використання закінчень **-а**, **-я**, **-у**, **-ю** в **родовому відмінку однини** іменників другої відміни. Серед помітних змін – запровадження (точніше, відновлення) **написання назв** деяких **міст** через **-у**, **-ю**, чого в дотеперішньому правописі не було: в радянські часи майже всі міста перевели на закінчення **-а**, **-я**, за ліченими винятками на кшталт Красного Лиману, Кривого Рогу, Часового Яру тощо – другою частиною яких є іменник, що має звичайно в родовому відмінку закінчення -**у**.

Відтепер старі закінчення **-а** (у твердій та мішаній групах), **-я** (у м’якій групі) зберігають назви населених пунктів чоловічого роду із суфіксами **-ськ-**, **-цьк-**, **-ець-**, елементами **-бург-**, **-град-** (**-город-**), **-піль-** (**-поль-**), **-мир-**, **-слав-**, а також назви з наголосом у родовому відмінку на кінцевому складі та із суфіксами присвійності **-ів-** (**-їв-**), **-ев-** (**-єв-**), **-ов-**, **-ин-** (**-ін-**), **-ач-**, **-ич-**: Бердянська, Луцька, Бобринця, Кременця, Трускавця, Піттсбурга, Вишгорода, Миргорода, Шаргорода, Борисполя, Тернополя, Ямполя, Житомира, Ярослава; Олеськова, Львова, Харкова, Києва, Колгуєва, Харкова, Ходорова, Батурина, Пирятина, Святошина, Снятина; Бахмача, Гадяча, Галича.

Усі інші назви населених пунктів чоловічого роду, крім перелічених вище, відтепер мають у родовому відмінку однини закінчення **-у** (у твердій і мішаній групах), **-ю** (у м’якій групі): **Амстердаму**, **Гомелю**, **Ліверпулю**, **Лондону**, **Мадриду**, **Парижу**, **Чорнобилю**. Проте ці іменники також можуть мати й **варіантне закінчення** -а (-я): Амстердама, Гомеля, Ліверпуля, Лондона, Мадрида, Парижа, Чорнобиля.

Правопис звертає увагу, що закінчення -а (-я) та -у (-ю) має розрізнювальну функцію в деяких іменників: Алжира, Рима, Туніса (місто) і Алжиру, Риму, Тунісу (країна), Нью-Йорка (місто) – Нью-Йорку (штат).

Уточнено фактично чинну норму щодо відмінювання деяких географічних назв: Від **відприкметникових українських назв населених пунктів з кінцевим -е** на зразок Сватове, Синельникове, Гаркушине, Рівне, що **відмінюються за зразком прикметників у формі середнього роду**, слід відрізняти подібні за оформленням **назви з кінцевим -о** (рідковживані в українській мові, але поширені в інших слов’янських мовах) на зразок Бородіно, Косово, Сараєво, Шереметьєво, Гнезно, Молодечно, що **відмінюються як іменники середнього роду ІІ відміни**.

16. **Затверджено, що білоруські і російські імена «перекладаємо» українськими. Путін – Володимир, а не «Владімір», як писав дехто.**

Унормовано, відповідно до практичного вжитку, принцип передачі російських і білоруських імен: **Білоруські та російські імена за традицією не транслітеруємо, а передаємо українськими відповідниками**: Артем, Микола, Олександр, Семен, Віра, Катерина, Світлана; винятки тут становлять тільки узвичаєні імена деяких білоруських письменників та діячів культури – такі, як Алесь Адамович, Пятрусь Бровка, Ригор Бородулін та ін.

**Але це стосується тільки імен білорусів і росіян**: поруч із Володимиром чи Давидом із цих країн зберігаємо румуна Владіміра чи грузина Владімера, німця Давіда чи вірменина Давіта тощо.

17. **Тепер пишемо також через Ґ: Верґілій, Ґарсія, Геґель, Ґеорґ, Ґете, Ґреґуар, Ґуллівер тощо, поряд із попередніми формами через Г.**

**Пишемо також через Т: анатема, дитирамб, етер, катедра, міт, мітологія, Атени, Демостен та ін., поряд із формами через Ф (дифірамб, ефір, міф, Афіни, Демосфен).**

**Пишемо також через АВ: авдієнція, авдиторія, лавреат, павза, фавна тощо, поряд із формами через АУ (пауза, фауна).**

Тепер правопис припускає передавати звук **[g]** і близькі до нього звуки в іменах і прізвищах також через **Ґ**, а не тільки через **Г**, як було досі – дотеперішній правопис, відновивши свого часу літеру ґ, майже не знаходив їй застосування: Вергілій, Гарсія, Гегель, Георг, Гете, Грегуар, Гуллівер і Верґілій, Ґарсія, Геґель, Ґеорґ, Ґете, Ґреґуар, Ґуллівер тощо.

Змінений головний принцип передачі **сполучення TH у словах грецького походження** – тепер його передаємо «звичайно» через Т, але лишається і стара можливість через Ф: Буквосполучення **th** у словах грецького походження передаємо звичайно буквою **т**: антологія, антропологія, аптека, астма, бібліотека, католицький, театр, теорія, ортодокс, ортопедія, Амальтея, Прометей, Текля, Таїсія, Теодор. У словах, узвичаєних в українській мові з **ф**, **допускається орфографічна варіантність** на зразок: анафема і анатема, дифірамб і дитирамб, ефір і етер, кафедра і катедра, логарифм і логаритм, міф, міфологія і міт, мітологія, Агатангел і Агафангел, Афіни і Атени, Борисфен і Бористен, Демосфен і Демостен, Марфа і Марта, Фессалія і Тессалія та ін.

Змінений підхід до передачі сполучення **AU**: тепер у словах із давньогрецької й латини, на відміну від запозичень із інших мов, воно передається «звичайно» як **АВ**, тоді як у словах із інших мов – як і раніше, через АУ: автентичний, автобіографія, автомобіль, автор, авторитет, автохтон, лавра, Аврора, Мавританія, Павло.

Але в запозиченнях із давньогрецької мови, що «мають стійку традицію передавання буквосполучення au шляхом транслітерації як ау», допускаються **орфографічні варіанти**: аудієнція і авдієнція, аудиторія і авдиторія, лауреат і лавреат, пауза і павза, фауна і фавна. (Попередні формулювання ставили інші пріоритети: «Дифтонги au, ou передаються переважно через ау, оу… Разом із тим у цілому ряді слів au передається через ав».)

Схожа зміна й у ставленні до німецьких сполучень **EI** і **EU**: зараз їх пропонують передавати як **АЙ** і **ОЙ** і залишати як ЕЙ тільки в «давніших запозиченнях» із EI: Німецьке буквосполучення **еі** відповідно до вимови передаємо українською мовою через **ай** (**яй**): **Ай**зенах, В**ай**нр**ай**х, Віттгеншт**ай**н, В**ай**зенборн, К**ай**зер, М**ай**нгоф, Нортг**ай**м, Бл**яй**бтр**ой**, Кл**яй**н, Кл**яй**нерт, Фл**яй**шер; буквосполучення eu – через ой: фр**ой**л**яй**н, Н**ой**бранденбург, Н**ой**бауер; За традицією в давніших запозиченнях німецьке буквосполучення еі передаємо в транслітерованому вигляді через ей: крейда, крейцер, маркшейдер, капельмейстер, гросмейстер, штрейкбрехер, Гейне, Лейпциг, Рейн, Швейцарія (раніше було навпаки: нормою для обох сполучень було «переважно ЕЙ», а АЙ і ОЙ віддавалися тільки «назвам новішого походження»).

Тут же варто згадати і вперше визначений принцип передачі звука **[æ]** у словах англійського походження – його звичайно передаємо як **А**: макінтош, спам, чат, хакер, Алекс, Адамс, Адлер, Гаррісон, Ланкастер, Манчестер, Канаверал, Чаплін. При цьому «за традицією» в багатьох словах залишається радянсько-російська спотворена передача через **Е**: бізнесмен, менеджер, Блеквуд, Кемерон, Лемберт, Пелл-Мелл, Селінджер, Сем, Тетчер і т. ін. Із цього випливає, що **англійське æ в нових словах, іменах і назвах**, які ще не встигли усталитися в цьому спотворенні через Е, **маємо надалі передавати через А**.

18. **Тепер пишемо: фоє, Феєрбах, Гоя, Савоя, Рамбує, Шантії, Хаям (без вставного Й); Дікенс, Текерей (через одне К).**

Скасовані деякі написання, що були свого часу введені з російської – на кшталт ЙЯ, ЙЄ тощо; тепер просто Я, Є тощо: Звук **[j]** звичайно передаємо відповідно до вимови іншомовного слова буквою **й**, а в складі звукосполучень [je], [ji], [ju], [ja] буквами **є**, **ї**, **ю**, **я**: буєр, конвеєр, плеєр, флаєр, круїз, мозаїка, лояльний, параноя, плеяда, рояль, саквояж, секвоя, фаянс, феєрверк, ін’єкція, проєкт, проєкція, суб’єкт, траєкторія, фоє, єті, Гаїті, Гоя, Єйтс, Савоя, Феєрбах, Маєр, Каєнна, Ісая, Йоганн, Рамбує, Шантії, Соєр, Хаям, Хеєрдал, Юнона.

(Старий правопис приписував писати Гойя, Савойя, Шантійї, Фейєрбах, майя (народність), фойє і так далі, це написання також використовували в іноземних власних назвах, що були запозичені через посередництво російської, на кшталт «Найєм»; але варто мати на увазі, що тут ідеться саме про передачу комбінацій й+е, й+і, й+у, й+а з **одним Й**, який немає сенсу подвоювати; коли ж в іноземних власних назвах треба передати саме **подвоєний Й**, такі написання залишаються: Tayyip (т-а-й-й-і-п) – Тайїп, Szijjártó (с-і-й-й-а-р-т-о) – Сійярто.)

Такі слова, як **Дікенс**, **Дікінсон** тощо, де в оригіналі є сполучення **ck** на позначення звука **К**, тепер пишемо з одним К; досі передача цього написання була непослідовною – іноді через одне К, іноді через два. Але: Подвоєння кк зберігаємо у власних назвах кельтського походження, де формант Mac, Mc поєднується з основою, що починається на [k], в тих випадках, коли за традицією їх пишемо як одне слово: Маккартні, Маккензі, Маккенна, Маккінлі, а також у загальних назвах, що утворені від власних назв такого типу: маккартизм і т. ін.

19. **Тепер пишемо російські прізвища на -ой як Донський, Крутий, Луговський, Полевий, Соловйов-Сєдий, Трубецький, хоча таки Толстой; також Кустуриця тощо – з м’яким Ц.**

Змінений принцип передачі деяких російських чоловічих прізвищ прикметникового зразка – тепер усі вони передаються через **-ий**, навіть якщо в російському оригіналі **-ой** (винятком лишається Толстой): Донський, Крутий, Луговський, Полевий, Соловйов-Сєдий, Босий, Трубецький, але Толстой (Толста); раніше такі російські прізвища на -ой залишали це закінчення і в українській передачі.

Деякі слов’янські прізвища І відміни з історично м’яким приголосним Ц у кінці основи тепер пишемо з закінченням **-я** (**Кустуриця**, а не Кустурица).

20. **Тепер пишемо з дефісом елементи імен людей: Гасан-огли, Мамед-заде, Фікрет-кизи, Мехмед-бей – якщо це не прізвище (тоді разом).**

Змінене написання ще деяких іноземних особових назв – тепер із дефісом, раніше було разом. Це, як мовиться у правописі, «арабські, перські, тюркські імена з компонентами, що вказують на родинні стосунки, соціальне становище і т. ін.», а також «вірменські прізвища з початковим компонентом Тер-»: Гасан-огли, Мамед-заде, Фікрет-кизи, Мехмед-бей, Кемаль-паша, Мірза-хан (але за традицією Чингісхан); Тер-Казарян, Тер-Ованесян, Тер-Петросян (раніше компоненти бей, заде, мелік, огли й под. писалися разом). Але й за новим правописом **прізвища** (на відміну від інших елементів повного імені), до складу яких входять ці компоненти, **звичайно пишемо разом**: Багірзаде, Турсунзаде, Керогли. Як і раніше, окремо пишеться арабське «Ібн».
#### [ПОРІВНЯННЯ АЛФАВІТІВ](https://uk.wikipedia.org/wiki/%D0%A5%D0%B0%D1%80%D0%BA%D1%96%D0%B2%D1%81%D1%8C%D0%BA%D0%B8%D0%B9_%D0%BF%D1%80%D0%B0%D0%B2%D0%BE%D0%BF%D0%B8%D1%81)

| **Український правопис 1928 року**                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                      | **[Український правопис 1933 року](https://uk.wikipedia.org/wiki/%D0%A3%D0%BA%D1%80%D0%B0%D1%97%D0%BD%D1%81%D1%8C%D0%BA%D0%B8%D0%B9_%D0%BF%D1%80%D0%B0%D0%B2%D0%BE%D0%BF%D0%B8%D1%81_1933_%D1%80%D0%BE%D0%BA%D1%83 "Український правопис 1933 року")**                                                                                                                                                                                                        | **[Український правопис 2019 року](https://uk.wikipedia.org/wiki/%D0%A3%D0%BA%D1%80%D0%B0%D1%97%D0%BD%D1%81%D1%8C%D0%BA%D0%B8%D0%B9_%D0%BF%D1%80%D0%B0%D0%B2%D0%BE%D0%BF%D0%B8%D1%81_2019_%D1%80%D0%BE%D0%BA%D1%83 "Український правопис 2019 року")**                                                                                                                                                                                                                                                                             |
| --------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------- | ------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------- | ---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------- |
| **Алфавіт**                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                             |                                                                                                                                                                                                                                                                                                                                                                                                                                                               |                                                                                                                                                                                                                                                                                                                                                                                                                                                                                                                                    |
| Альфабет: _Аа, Бб, Вв, Гг, **Ґґ**, Дд, Ее, Єє, Жж, Зз, Ии, Іі, Її, Йй, Кк, Лл, Мм, Нн, Оо, Пп, Рр, Сс, Тт, Уу, Фф, Хх, Цц, Чч, Шш, Щщ, Юю, Яя, **Ьь**._<br><br> [![](https://upload.wikimedia.org/wikipedia/commons/thumb/9/94/Symbol_support_vote.svg/15px-Symbol_support_vote.svg.png)](https://uk.wikipedia.org/wiki/%D0%A4%D0%B0%D0%B9%D0%BB:Symbol_support_vote.svg) Літера [Ґ, ґ](https://uk.wikipedia.org/wiki/%D2%90 "Ґ") для відрізнення фонеми [[ɡ](https://uk.wikipedia.org/wiki/%D0%94%D0%B7%D0%B2%D1%96%D0%BD%D0%BA%D0%B8%D0%B9_%D0%BC%27%D1%8F%D0%BA%D0%BE%D0%BF%D1%96%D0%B4%D0%BD%D0%B5%D0%B1%D1%96%D0%BD%D0%BD%D0%B8%D0%B9_%D0%BF%D1%80%D0%BE%D1%80%D0%B8%D0%B2%D0%BD%D0%B8%D0%B9 "Дзвінкий м'якопіднебінний проривний")] від [[ɦ](https://uk.wikipedia.org/wiki/%D0%94%D0%B7%D0%B2%D1%96%D0%BD%D0%BA%D0%B8%D0%B9_%D0%B3%D0%BE%D1%80%D1%82%D0%B0%D0%BD%D0%BD%D0%B8%D0%B9_%D1%84%D1%80%D0%B8%D0%BA%D0%B0%D1%82%D0%B8%D0%B2%D0%BD%D0%B8%D0%B9 "Дзвінкий гортанний фрикативний")] вживалася в [Пересопницькому євангелію](https://uk.wikipedia.org/wiki/%D0%9F%D0%B5%D1%80%D0%B5%D1%81%D0%BE%D0%BF%D0%BD%D0%B8%D1%86%D1%8C%D0%BA%D0%B5_%D0%84%D0%B2%D0%B0%D0%BD%D0%B3%D0%B5%D0%BB%D1%96%D1%94 "Пересопницьке Євангеліє") [XVI ст](https://uk.wikipedia.org/wiki/XVI_%D1%81%D1%82%D0%BE%D0%BB%D1%96%D1%82%D1%82%D1%8F "XVI століття")., у [«Граматиці»](https://uk.wikipedia.org/wiki/%D2%90%D1%80%D0%B0%D0%BC%D0%BC%D0%B0%D1%82%D1%96%D0%BA%D0%B8_%D0%A1%D0%BB%D0%B0%D0%B2%D0%B5%D0%BD%D1%81%D0%BA%D0%B8%D1%8F_%D0%BF%D1%80%D0%B0%D0%B2%D0%B8%D0%BB%D0%BD%D0%BE%D0%B5_%D0%A1v%D0%BD%D1%82%D0%B0%D2%91%D0%BC%D0%B0 "Ґрамматіки Славенския правилное Сvнтаґма") [Мелетія Смотрицького](https://uk.wikipedia.org/wiki/%D0%9C%D0%B5%D0%BB%D0%B5%D1%82%D1%96%D0%B9_%D0%A1%D0%BC%D0%BE%D1%82%D1%80%D0%B8%D1%86%D1%8C%D0%BA%D0%B8%D0%B9 "Мелетій Смотрицький") ([1619](https://uk.wikipedia.org/wiki/1619 "1619")); [Борис Грінченко](https://uk.wikipedia.org/wiki/%D0%93%D1%80%D1%96%D0%BD%D1%87%D0%B5%D0%BD%D0%BA%D0%BE_%D0%91%D0%BE%D1%80%D0%B8%D1%81_%D0%94%D0%BC%D0%B8%D1%82%D1%80%D0%BE%D0%B2%D0%B8%D1%87 "Грінченко Борис Дмитрович") у [Словарі української мови](https://uk.wikipedia.org/wiki/%D0%A1%D0%BB%D0%BE%D0%B2%D0%B0%D1%80%D1%8C_%D1%83%D0%BA%D1%80%D0%B0%D1%97%D0%BD%D1%81%D1%8C%D0%BA%D0%BE%D1%97_%D0%BC%D0%BE%D0%B2%D0%B8 "Словарь української мови") (1907—1909) наводить близько 300 слів з літерою Ґ, ґ. | Алфавіт: _Аа, Бб, Вв, Гг, Дд, Ее, Єє, Жж, Зз, Ии, Іі, Її, Йй, Кк, Лл, Мм, Нн, Оо, Пп, Рр, Сс, Тт, Уу, Фф, Хх, Цц, Чч, Шш, Щщ, Юю, Яя, **Ьь**._<br><br> [![](https://upload.wikimedia.org/wikipedia/commons/thumb/7/7f/Symbol_oppose_vote.svg/15px-Symbol_oppose_vote.svg.png)](https://uk.wikipedia.org/wiki/%D0%A4%D0%B0%D0%B9%D0%BB:Symbol_oppose_vote.svg) У 1933 році правописна комісія прибрала літеру [Ґ, ґ](https://uk.wikipedia.org/wiki/%D2%90 "Ґ") | _Аа, Бб, Вв, Гг, **Ґґ**, Дд, Ее, Єє, Жж, Зз, Ии, Іі, Її, Йй, Кк, Лл, Мм, Нн, Оо, Пп, Рр, Сс, Тт, Уу, Фф, Хх, Цц, Чч, Шш, Щщ, **ь**, Юю, Яя._<br><br> [![](https://upload.wikimedia.org/wikipedia/commons/thumb/9/94/Symbol_support_vote.svg/15px-Symbol_support_vote.svg.png)](https://uk.wikipedia.org/wiki/%D0%A4%D0%B0%D0%B9%D0%BB:Symbol_support_vote.svg) Літеру [Ґ, ґ](https://uk.wikipedia.org/wiki/%D2%90 "Ґ") поновили у третьому виданні «Українського правопису» [1990](https://uk.wikipedia.org/wiki/1990 "1990") року |
|                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                         |                                                                                                                                                                                                                                                                                                                                                                                                                                                               |                                                                                                                                                                                                                                                                                                                                                                                                                                                                                                                                    |
#### [СКРИПНИКІВКА](https://uk.wikipedia.org/wiki/%D0%A5%D0%B0%D1%80%D0%BA%D1%96%D0%B2%D1%81%D1%8C%D0%BA%D0%B8%D0%B9_%D0%BF%D1%80%D0%B0%D0%B2%D0%BE%D0%BF%D0%B8%D1%81)

| 1928                                                                                                                                                                                                                                                                                                                                                                                                                                                                                                                                                                                                             | 1929                                                                                                                                                                                                                                                                                                       | 2019                                                                                                                                                                                                                                                                                                                                                                                                                                                                                                                                       |
| ---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------- | ---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------- | ------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------ |
| **Іменники на -ть жіночого роду III відміни в родовому відмінку однини**                                                                                                                                                                                                                                                                                                                                                                                                                                                                                                                                         |                                                                                                                                                                                                                                                                                                            |                                                                                                                                                                                                                                                                                                                                                                                                                                                                                                                                            |
| **§ 25.** **-и мають:**<br><br>б) Іменники жіночого роду III відм. на _**-ть**_ за другим приголосним: від ра́дости, з ві́сти, до сме́рти, без чве́рти… Також винятково: до о́сени, без со́ли, кро́ви, любо́ви, Ру́си.                                                                                                                                                                                                                                                                                                                                                                                           | **§ 47.** **-и мають:** Родовий, давальний відм. має закінчення _**-і**_.                                                                                                                                                                                                                                  | **§ 95.** Іменники на _**-ть**_ після приголосного, а також слова _кров, любо́в, о́сінь, сіль, Русь, Білору́сь_ у родовому відмінку однини можуть набувати як варіант закінчення _**-и**_: гідности, незале́жности, ра́дости, сме́рти, че́сти, хоро́брости; кро́ви, любо́ви, о́сени, со́ли, Ру́си́, Білору́си;                                                                                                                                                                                                                             |
| **Вживання _и_ на початку українських питомих та засвоєних слів перед приголосними _н_ та _р_**                                                                                                                                                                                                                                                                                                                                                                                                                                                                                                                  |                                                                                                                                                                                                                                                                                                            |                                                                                                                                                                                                                                                                                                                                                                                                                                                                                                                                            |
| **И чи І § 3.**<br><br>2. В початку слова _**и**_ ніколи не пишеться, тільки _**і**_: Іван, іти, іду, ім'я, імення, Ілля, інбар, інжир, і́скра, і́стик, існувати, ́ істота, і́стина, і́нший, і́ноді, і́нколи, і́ній, І́род і т. ін.                                                                                                                                                                                                                                                                                                                                                                              | **§ 3.** На початку слова завжди пишеться _**і**_: _існувати, істина, інший, іноді, інколи, іній, ім'я, Іван, іти, іду, інжир, інститут, індустралізація і т. ін._                                                                                                                                         | **§ 2**. Деякі слова мають варіанти з голосним _**и**_: _і́рій_ і _и́рій, і́род_ і _и́род_ (‘дуже жорстока людина’). _**И**_ пишемо на початку окремих вигуків (_ич!_), часток (_ич який хитрий_), дієслова _и́кати_ (‘вимовляти и замість і’) та похідного від нього іменника _и́кання_. _**И**_ на початку слова вживаємо в деяких загальних і власних назвах, що походять із тюркських та інших мов, відповідно до їх вимови в цих мовах: _ийбе́н, ир, Ич-оба́, Кім Чен Ин_                                                             |
| **Іменники середнього та жіночого роду в родовому відмінку множини з закінченням -ів (-їв)**                                                                                                                                                                                                                                                                                                                                                                                                                                                                                                                     |                                                                                                                                                                                                                                                                                                            |                                                                                                                                                                                                                                                                                                                                                                                                                                                                                                                                            |
| Винятково іменники ніякого та жіночого роду: без прислів'їв, подвір'їв, волів (від воло), багнів (і багон), полів (рідко піль), морів, місців (і місць), обличчів (і облич), роздоріжж́ів (і роздоріж), стовпищів (і стовпищ), питаннів (і питань), бабів, хатів (і хат), губів (від губа = labium), розкошів, подорожів, матерів, статтів (і статтей), відповідів (і відповідей), тварів (і тварей) і т. інші..                                                                                                                                                                                                 | З паралельно вживаних форм _бабів і баб, відповідів і відповідей, губів і губ, місців і місць, обличчів і облич, питаннів і питань, роздоріжж́ів і роздоріж, статтів і статей, стовпищів і стовпищ, хатів і хат_ залишено лише найближчі до російського варіанта.                                          | В правописі не згадуються.                                                                                                                                                                                                                                                                                                                                                                                                                                                                                                                 |
| **Закінчення -ськ(е), -цьк(е) в назвах міст**                                                                                                                                                                                                                                                                                                                                                                                                                                                                                                                                                                    |                                                                                                                                                                                                                                                                                                            |                                                                                                                                                                                                                                                                                                                                                                                                                                                                                                                                            |
| **§ 81. -ське, -цьке**<br><br>Назви міст закінчуються на _**-ське, -цьке**_ (а не _**-ськ, -цьк**_): _Волочиське, Старобільське, Пинське, Зінов'ївське, Луцьке_ і т. ін.<br><br>  <br>Відмінюються такі назви як прикметники: _із Старобільського, під Волочиським і т._                                                                                                                                                                                                                                                                                                                                         | Назви міст закінчуються на _**-ськ, -цьк**_: _Волочиськ, Старобільськ, Пинськ, Зінов'ївськ, Луцьк_ і т. ін.                                                                                                                                                                                                | Назви міст закінчуються на _**-ськ, -цьк**_: _Волочиськ, Старобільськ, Пинськ, Зінов'ївськ, Луцьк_ і т. ін.                                                                                                                                                                                                                                                                                                                                                                                                                                |
| **Закінчення -у, -ю в родовому відмінку назв міст**                                                                                                                                                                                                                                                                                                                                                                                                                                                                                                                                                              |                                                                                                                                                                                                                                                                                                            |                                                                                                                                                                                                                                                                                                                                                                                                                                                                                                                                            |
| **§ 25. -а (-я) або -у (-ю)**<br><br>Іменників-назов місцевостей, країв, річок, міст тощо родовий однини вживається то з _**-у**_, _**-ю**_ (далеко частіше), то з _**-а**_, _**-я**_: з сте́пу, коло лі́су, без лу́гу, до горо́ду, край ста́ву, проти са́ду, майдан́ у, я́ру, слі́ду, Сибі́ру, Туркеста́ну, Кавка́зу, Кри́му, До́ну, Ура́лу, Берлі́ну, Ло́ндону, Пари́жу, Ри́му, Нью-Йо́рку, Херсо́ну, але коло бе́рега, до кряжа́, біля горба́, з Ха́ркова, Черні́гова, Ки́єва (міста на -ів тільки так), Остра́, Кам'янця, Переми́шля, Жито́мира, Ві́дня.                                                     | **§ 23.**<br><br>Географічні назви здебільшого мають закінчення _**-а**_, _**-я**_: Харкова, Пскова, Саратова, Тетерева, Медецна, Тульчина, Козельци, Дінця, Дніпропетровська, Херсона, Ленінграда, Берліна, Лондона, Нью-Йорка, Парижа, Донбаса, Казакстана, Урала, Туркестана та ін., але Сибіру, Криму. | **§ 82. 2.1.2.**<br><br>6) Закінчення _**-у**_ (у твердій і мішаній групах), _**-ю**_ (у м'якій групі) в родовому відмінку мають назви населених пунктів (крім зазначених у п. 2.1.1.2 к): _Амстерда́му, Го́мелю, Ліверпу́лю, Ло́ндону, Мадри́ду, Пари́жу, Чорно́билю._<br><br>Закінчення _**-у**_, _**-ю**_ наявне у складених назвах населених пунктів, другою частиною яких є іменник, що має звичайно в родовому відмінку закінчення -у: _Дави́дового Бро́ду, Зеле́ного Га́ю, Криво́го Ро́гу, Часово́го Я́ру, Широ́кого Ла́ну_ та ін.; |
| **Тверді іменники жіночого роду з числівниками _дві, обидві, три, чотири_**                                                                                                                                                                                                                                                                                                                                                                                                                                                                                                                                      |                                                                                                                                                                                                                                                                                                            |                                                                                                                                                                                                                                                                                                                                                                                                                                                                                                                                            |
| **§ 30.** **2. -і (після голосних та ’ -ї)**<br><br>Тверді іменники жіночого роду з числівниками _дві, обидві, три, чотири_ **можуть мати** закінчення _**-і**_ (як м'які), при чім _**г**, **ґ**, **к**, **х**_ перед _**-і**_ змінюється на _**з, ц, с,**_ обов'язково з таким наголосом, як у родовому відмінку однини того слова: _дві книзі, три вербі, хаті, руці, три квітці, пісні, чотири норі_ і т. ін.<br><br>Але замість таких форм твердих іменників жіночого роду звичайно уживаються форми з **-и**, особливо після _**г**, **ґ**, **к**, **х**_: дві кві́тки, три руки́, кни́ги, чоти́ри бо́чки. | Тверді іменники жіночого роду з числівниками дві, обидві, три, чотири в правописі не згадуються, тобто форми [двоїни](https://uk.wikipedia.org/wiki/%D0%94%D0%B2%D0%BE%D1%97%D0%BD%D0%B0 "Двоїна") як варіант були усунуті з правопису.                                                                    | **§ 88. Називний відмінок**<br><br>У називному відмінку множини іменники другої відміни мають закінчення -_**и, -і (-ї), -а (-я)**_.<br><br>Іменники чол. роду з числівниками _два, три, чотири_ мають закінчення _**-и, -і (-ї)**_: два хло́пці, три робітники́, чотири слухачі́                                                                                                                                                                                                                                                          |
| **Чергування префіксів (прийменників) _з_ — _с_ перед глухими приголосними**                                                                                                                                                                                                                                                                                                                                                                                                                                                                                                                                     |                                                                                                                                                                                                                                                                                                            |                                                                                                                                                                                                                                                                                                                                                                                                                                                                                                                                            |
| **§ 19.** Прийменники ніколи не міняються на письмі перед глухими приголосними дальшого слова: з по́ля, з ха́ти, із тобо́ю, без потре́би і т. ін. (як і з до́му…).<br><br>Приросток _**з-**_ перед глухими приголосними _**к**_, _**п**_, _**т**_, _**х**_ змінюється на _**с**_- (_**іс-**_): _сказа́ти_, _спита́ти_ (_іспитат́и_), _стули́ти_, _схил_, _схо́дити_ і т. ін.: перед усіма іншими приголосними приросток _**з-**_ (_**із-**_) не змінюється: _зба́вити_, _зве́сти́_, _зжа́литися_, _зчарува́ти_, _зціди́ти_, _зшива́ти_, _зсади́ти_, _зщу́литись_, _зформува́ти_ і т. ін                          | Чергування префіксів (прийменників) _з — с_ перед глухими приголосними **к, п, т, х** було поширено на **ф:** _сфальшувати_, _сфотографувати_                                                                                                                                                              | **§ 31. З- (ІЗ-, ЗІ-)**<br><br>1. Префікс з- перед буквами на позначення глухих приголосних к, п, т, ф, х переходить у с-: сказа́ти, спалахну́ти, стовкти́, сфотографува́ти, схили́ти.<br><br>Перед усіма іншими буквами пишемо з (зрідка із): зба́вити, звести́, зжи́тися, ззирну́тися, зсади́ти, зціп́ ити, зчепи́ти, зши́ток; ізжо́вкнути, ізно́в, ізсере́дини.                                                                                                                                                                         |

#### [ОСВІТОРІЯ](https://osvitoria.media/experience/novyj-pravopys-povnyj-tekst-ta-osnovni-zminy/)

Так, літера «и» на початку можлива лише у двох давнозасвоєних українських словах: **і́рій*** та **и́рій**, **і́род*** та ***и́род*** (у значенні «дуже жорстока людина»).  
Також «и», як і раніше, можлива на початку вигуків (ич!), часток (ич який хитрий), дієслова и́кати та похідного від нього іменника и́кання. Та в деяких загальних і власних назвах, які походять з тюркських та інших мов, відповідно до їх оригінальної вимови: ийбе́н, ир, Ич-оба́, Кім Чен Ин.

![](https://osvitoria.media/wp-content/uploads/2019/05/y.jpg "Вчителям: Новий правопис: повний текст та основні зміни")

Мабуть, єдиною найбільш радикальною зміною в написанні слів стала безкомпромісна **«є»** у словах: **проєкт, проєкція**, адже вони творяться так само як ін’єкція, траєкторія, об’єкт та інші слова з латинським коренем -ject-.

Також спростили й передання звукосполучень [je], [ji], [ju], [ja]. Тепер це літери «є», «ї», «ю», «я» у всіх випадках: **Савоя** замість **Савойя, фоє** замість **фойє** та ін.

![](https://osvitoria.media/wp-content/uploads/2019/05/proekt.jpg "Вчителям: Новий правопис: повний текст та основні зміни")

Спростили написання числівника «пів» у значенні «половина» з іменниками. Тепер завжди правильно буде писати окремо: пів áркуша, пів годúни, пів відрá, пів мíста, пів огіркá, пів óстрова, пів я́блука, пів я́щика, пів я́ми, пів Єврóпи, пів Кúєва, пів Украї́ни.

Якщо ж «пів» з іменником становить єдине поняття і не виражає значення половини, то їх пишемо разом: півáркуш, пíвдень, півзáхист, півкóло, півкýля, півмі́сяць, півóберт, півовáл, півострів.

![](https://osvitoria.media/wp-content/uploads/2019/05/piv.jpg "Вчителям: Новий правопис: повний текст та основні зміни")

Разом пишемо слова з першим іншомовним компонентом, що визначає кількісний вияв чого-небудь: **архі-, архи-, бліц-, гіпер-, екстра-, макро-, максі-, міді-, мікро-, міні-, мульти-, нано-, полі-, преміум-, супер-, топ-, ультра-, флеш-.**   
Та слова з першим іншомовним компонентом **анти-, віце-, екс-, контр-, лейб-, обер-, штабс-, унтер-.**

[![](https://osvitoria.media/wp-content/uploads/2019/05/razom2.jpg "Вчителям: Новий правопис: повний текст та основні зміни")](https://osvitoria.media/wp-content/uploads/2019/05/razom2.jpg)

Прикметникове закінчення російських прізвищ «-ой» пропонують  передавати через «-ий»: Донськúй, Крутúй, Луговськúй, Полевúй, Соловйо́в-Сєдúй, Боси́й, Трубецькúй. _Виняток: Лев Толстой._

![](https://osvitoria.media/wp-content/uploads/2019/05/tolstoj.jpg "Вчителям: Новий правопис: повний текст та основні зміни")

Раніше слово «священик» було винятком і писалося з однією «н», тепер його підпорядкували загальному правилу подвоєння приголосних у разі збігу кореня або основи -н- (-нь-) і суфіксів -н-(ий) -н-(ій), -ник, -ниц-(я).

![](https://osvitoria.media/wp-content/uploads/2019/05/svyashhennyk.jpg "Вчителям: Новий правопис: повний текст та основні зміни")

Буквосполучення ck, що в англійській, німецькій, шведській та деяких інших мовах передає звук [k], відтворюємо однією українською буквою «к»: Ді́кенс, Ді́кінсон, Дже́ксон, Те́керей, Бе́кі, Бу́кінгем, Бі́смарк, Брю́кнер, Бро́кес, Лама́рк, Што́кманн, Стокго́льм, Ру́дбек, Ше́рлок.

![](https://osvitoria.media/wp-content/uploads/2019/05/dikens.jpg "Вчителям: Новий правопис: повний текст та основні зміни")

У словах, що походять з давньогрецької й латинської мов, буквосполучення **au** звичайно передається через **ав**: автенти́чний, автобіогра́фія, автомобі́ль, а́втор, авторите́т, автохто́н, ла́вра, Авро́ра, Маврита́нія, Павло́.

У запозиченнях з давньогрецької мови, що мають стійку традицію передавання буквосполучення **au** шляхом транслітерації як **ау**, допускаються орфографічні варіанти: **аудіє́нція і авдіє́нція, аудито́рія і авдито́рія, лауреа́т і лавреа́т, па́уза і па́вза, фа́уна і фа́вна.**

![](https://osvitoria.media/wp-content/uploads/2019/05/avdiyentsiya.jpg "Вчителям: Новий правопис: повний текст та основні зміни")

Буквосполучення **th** у словах грецького походження передаємо звичайно буквою **т**: антоло́гія, антрополо́гія, апте́ка, а́стма, бібліоте́ка, католи́цький, теа́тр, тео́рія, ортодо́кс, ортопе́дія, Амальте́я, Промете́й, Те́кля, Таї́сія, Теодо́р.

У словах, узвичаєних в українській мові з **ф**, допускається орфографічна варіантність на зразок: ана́фема і ана́тема, дифіра́мб і дитира́мб, ефі́р і ете́р, ка́федра і кате́дра, логари́фм і логари́тм, міф, міфоло́гія і міт, мітоло́гія, Агата́нгел і Агафа́нгел, Афі́ни і Ате́ни, Борисфе́н і Бористе́н, Демосфе́н і Демосте́н, Ма́рфа і Ма́рта, Фесса́лія і Тесса́лія та ін.

![](https://osvitoria.media/wp-content/uploads/2019/05/mit-i-eter.jpg "Вчителям: Новий правопис: повний текст та основні зміни")

Іменники на **-ть** після приголосного, а також слова кров, любо́в, о́сінь, сіль, Русь, Білору́сь у родовому відмінку однини можуть набувати як варіант закінчення **-и**: гі́дности, незале́жности, ра́дости, сме́рти, че́сти, хоро́брости; кро́ви, любо́ви, о́сени, со́ли, Ру́си́, Білору́си.

![](https://osvitoria.media/wp-content/uploads/2019/05/radosty1.jpg "Вчителям: Новий правопис: повний текст та основні зміни")

![](https://osvitoria.media/wp-content/uploads/2019/05/radosty2.jpg "Вчителям: Новий правопис: повний текст та основні зміни")

У прізвищах та іменах людей допускається передавання звука [**g**] двома способами: шляхом адаптації до звукового ладу української мови — буквою **г** (Вергі́лій, Гарсі́я, Ге́гель, Гео́рг, Ге́те, Грегуа́р, Гулліве́р) і шляхом імітації іншомовного [**g**] — буквою **ґ** (Верґі́лій, Ґарсі́я, Ге́ґель, Ґео́рґ, Ґе́те, Ґреґуа́р, Ґулліве́р і т. ін.

![](https://osvitoria.media/wp-content/uploads/2019/05/gete-i-gete.jpg "Вчителям: Новий правопис: повний текст та основні зміни")

Окрім того, новий правопис визначає, за допомогою яких суфіксів можна утворювати фемінітиви, при цьому не зобов’язує їх використовувати.

![](https://osvitoria.media/wp-content/uploads/2019/05/feminityvy.jpg "Вчителям: Новий правопис: повний текст та основні зміни")

Документ підготувала Українська національна комісія з питань правопису, яка працювала впродовж 2015–2018 років. Урахували окремі зауваження та пропозиції громадськості. У ході підготовки до друку можливі деякі видавничо-редакційні корективи.

#### [ВІКІПЕДІЯ](https://uk.wikipedia.org/wiki/%D0%A3%D0%BA%D1%80%D0%B0%D1%97%D0%BD%D1%81%D1%8C%D0%BA%D0%B8%D0%B9_%D0%BF%D1%80%D0%B0%D0%B2%D0%BE%D0%BF%D0%B8%D1%81_2019_%D1%80%D0%BE%D0%BA%D1%83)

##### Визначення
Украї́нський право́пис 2019 ро́ку — чинна редакція українського правопису, підготовлена Українською національною комісією з питань правопису. 22 травня 2019 року Кабінет Міністрів України схвалив нову редакцію правопису, а 30 травня 2019 року цей документ набув чинності. 

##### Історія/Факти
Нова редакція повернула до життя деякі особливості правопису 1928 року (так званого Харківського правопису), які були частиною української ортографічної традиції. При цьому комісія керувалася розумінням того, що й мовна практика українців другої половини XX — початку XXI ст. вже стала частиною української орфографічної традиції. 

З 2025 року національний мультипредметний тест проводитимуть на основі чинної редакції українського правопису.

Для впровадження нової редакції до травня 2024 року тривав перехідний етап. Під час цього етапу кожна установа самостійно вирішувала як використовувати нову редакцію. Проте для Українського центру оцінювання якості освіти визначено 5 років для впровадження нових норм у тестах зовнішнього незалежного оцінювання.

##### Коментар п/к
Правописна комісія заявила, що
> «…повертає до життя низку особливостей [„харківського“ правопису](https://uk.wikipedia.org/wiki/%D0%A5%D0%B0%D1%80%D0%BA%D1%96%D0%B2%D1%81%D1%8C%D0%BA%D0%B8%D0%B9_%D0%BF%D1%80%D0%B0%D0%B2%D0%BE%D0%BF%D0%B8%D1%81 "Харківський правопис"), поновлення яких має наукове підґрунтя. Беззастережно поділяючи думку про злочинний характер репресивних дій тоталітарного режиму щодо „харківського“ правопису та його творців, правописна комісія не може знехтувати тим, що мова народу розвивається разом із його історією та мовна практика українців 1930-х — 2010-х років також є частиною української орфографічної традиції» і «попри тривалі та напружені дискусії […] підсумкове голосування щодо проєкту нової редакції українського правопису було одностайним»

##### Склад комісії з питань правопису

Склад Української національної комісії з питань правопису затверджено постановою КМУ від 17 червня 2015 р. № 416 «Про затвердження нового складу Української національної комісії з питань правопису». До неї ввійшли:

- [Стріха Максим Віталійович](https://uk.wikipedia.org/wiki/%D0%A1%D1%82%D1%80%D1%96%D1%85%D0%B0_%D0%9C%D0%B0%D0%BA%D1%81%D0%B8%D0%BC_%D0%92%D1%96%D1%82%D0%B0%D0%BB%D1%96%D0%B9%D0%BE%D0%B2%D0%B8%D1%87 "Стріха Максим Віталійович") — [заступник Міністра освіти та науки України](https://uk.wikipedia.org/w/index.php?&oldid=23554099), співголова Комісії
- [Пирожков Сергій Іванович](https://uk.wikipedia.org/wiki/%D0%9F%D0%B8%D1%80%D0%BE%D0%B6%D0%BA%D0%BE%D0%B2_%D0%A1%D0%B5%D1%80%D0%B3%D1%96%D0%B9_%D0%86%D0%B2%D0%B0%D0%BD%D0%BE%D0%B2%D0%B8%D1%87 "Пирожков Сергій Іванович") — віцепрезидент [Національної академії наук](https://uk.wikipedia.org/wiki/%D0%9D%D0%B0%D1%86%D1%96%D0%BE%D0%BD%D0%B0%D0%BB%D1%8C%D0%BD%D0%B0_%D0%B0%D0%BA%D0%B0%D0%B4%D0%B5%D0%BC%D1%96%D1%8F_%D0%BD%D0%B0%D1%83%D0%BA_%D0%A3%D0%BA%D1%80%D0%B0%D1%97%D0%BD%D0%B8 "Національна академія наук України"), академік Національної академії наук, співголова Комісії (за згодою)
- [Гриценко Павло Юхимович](https://uk.wikipedia.org/wiki/%D0%93%D1%80%D0%B8%D1%86%D0%B5%D0%BD%D0%BA%D0%BE_%D0%9F%D0%B0%D0%B2%D0%BB%D0%BE_%D0%AE%D1%85%D0%B8%D0%BC%D0%BE%D0%B2%D0%B8%D1%87 "Гриценко Павло Юхимович") — директор [Інституту української мови Національної академії наук](https://uk.wikipedia.org/wiki/%D0%86%D0%BD%D1%81%D1%82%D0%B8%D1%82%D1%83%D1%82_%D1%83%D0%BA%D1%80%D0%B0%D1%97%D0%BD%D1%81%D1%8C%D0%BA%D0%BE%D1%97_%D0%BC%D0%BE%D0%B2%D0%B8_%D0%9D%D0%90%D0%9D_%D0%A3%D0%BA%D1%80%D0%B0%D1%97%D0%BD%D0%B8 "Інститут української мови НАН України"), професор, доктор філологічних наук, заступник співголови Комісії (за згодою)
- [Скляренко Віталій Григорович](https://uk.wikipedia.org/wiki/%D0%A1%D0%BA%D0%BB%D1%8F%D1%80%D0%B5%D0%BD%D0%BA%D0%BE_%D0%92%D1%96%D1%82%D0%B0%D0%BB%D1%96%D0%B9_%D0%93%D1%80%D0%B8%D0%B3%D0%BE%D1%80%D0%BE%D0%B2%D0%B8%D1%87 "Скляренко Віталій Григорович") — директор [Інституту мовознавства імені О. О. Потебні Національної академії наук](https://uk.wikipedia.org/wiki/%D0%86%D0%BD%D1%81%D1%82%D0%B8%D1%82%D1%83%D1%82_%D0%BC%D0%BE%D0%B2%D0%BE%D0%B7%D0%BD%D0%B0%D0%B2%D1%81%D1%82%D0%B2%D0%B0_%D1%96%D0%BC%D0%B5%D0%BD%D1%96_%D0%9E._%D0%9E._%D0%9F%D0%BE%D1%82%D0%B5%D0%B1%D0%BD%D1%96_%D0%9D%D0%90%D0%9D_%D0%A3%D0%BA%D1%80%D0%B0%D1%97%D0%BD%D0%B8 "Інститут мовознавства імені О. О. Потебні НАН України"), академік Національної академії наук, заступник співголови Комісії (за згодою)
- [Шевченко Лариса Леонідівна](https://uk.wikipedia.org/w/index.php?title=%D0%A8%D0%B5%D0%B2%D1%87%D0%B5%D0%BD%D0%BA%D0%BE_%D0%9B%D0%B0%D1%80%D0%B8%D1%81%D0%B0_%D0%9B%D0%B5%D0%BE%D0%BD%D1%96%D0%B4%D1%96%D0%B2%D0%BD%D0%B0&action=edit&redlink=1 "Шевченко Лариса Леонідівна (ще не написана)") — завідувач відділу лінгвістики [Українського мовно-інформаційного фонду Національної академії наук](https://uk.wikipedia.org/wiki/%D0%A3%D0%BA%D1%80%D0%B0%D1%97%D0%BD%D1%81%D1%8C%D0%BA%D0%B8%D0%B9_%D0%BC%D0%BE%D0%B2%D0%BD%D0%BE-%D1%96%D0%BD%D1%84%D0%BE%D1%80%D0%BC%D0%B0%D1%86%D1%96%D0%B9%D0%BD%D0%B8%D0%B9_%D1%84%D0%BE%D0%BD%D0%B4 "Український мовно-інформаційний фонд"), кандидат філологічних наук, секретар Комісії (за згодою)
- [Ажнюк Богдан Миколайович](https://uk.wikipedia.org/wiki/%D0%90%D0%B6%D0%BD%D1%8E%D0%BA_%D0%91%D0%BE%D0%B3%D0%B4%D0%B0%D0%BD_%D0%9C%D0%B8%D0%BA%D0%BE%D0%BB%D0%B0%D0%B9%D0%BE%D0%B2%D0%B8%D1%87 "Ажнюк Богдан Миколайович") — завідувач відділу мов України Інституту мовознавства імені О. О. Потебні Національної академії наук, професор, доктор філологічних наук (за згодою)
- [Гнатюк Лідія Павлівна](https://uk.wikipedia.org/wiki/%D0%93%D0%BD%D0%B0%D1%82%D1%8E%D0%BA_%D0%9B%D1%96%D0%B4%D1%96%D1%8F_%D0%9F%D0%B0%D0%B2%D0%BB%D1%96%D0%B2%D0%BD%D0%B0 "Гнатюк Лідія Павлівна") — професор кафедри історії та стилістики української мови [Інституту філології Київського національного університету імені Тараса Шевченка](https://uk.wikipedia.org/wiki/%D0%86%D0%BD%D1%81%D1%82%D0%B8%D1%82%D1%83%D1%82_%D1%84%D1%96%D0%BB%D0%BE%D0%BB%D0%BE%D0%B3%D1%96%D1%97_%D0%9A%D0%B8%D1%97%D0%B2%D1%81%D1%8C%D0%BA%D0%BE%D0%B3%D0%BE_%D0%BD%D0%B0%D1%86%D1%96%D0%BE%D0%BD%D0%B0%D0%BB%D1%8C%D0%BD%D0%BE%D0%B3%D0%BE_%D1%83%D0%BD%D1%96%D0%B2%D0%B5%D1%80%D1%81%D0%B8%D1%82%D0%B5%D1%82%D1%83_%D1%96%D0%BC%D0%B5%D0%BD%D1%96_%D0%A2%D0%B0%D1%80%D0%B0%D1%81%D0%B0_%D0%A8%D0%B5%D0%B2%D1%87%D0%B5%D0%BD%D0%BA%D0%B0 "Інститут філології Київського національного університету імені Тараса Шевченка"), доктор філологічних наук (за згодою)
- [Голубовська Ірина Олександрівна](https://uk.wikipedia.org/w/index.php?title=%D0%93%D0%BE%D0%BB%D1%83%D0%B1%D0%BE%D0%B2%D1%81%D1%8C%D0%BA%D0%B0_%D0%86%D1%80%D0%B8%D0%BD%D0%B0_%D0%9E%D0%BB%D0%B5%D0%BA%D1%81%D0%B0%D0%BD%D0%B4%D1%80%D1%96%D0%B2%D0%BD%D0%B0&action=edit&redlink=1 "Голубовська Ірина Олександрівна (ще не написана)") — завідувач кафедри загального мовознавства та класичної філології Інституту філології Київського національного університету імені Тараса Шевченка, професор, доктор філологічних наук (за згодою)
- [Городенська Катерина Григорівна](https://uk.wikipedia.org/wiki/%D0%93%D0%BE%D1%80%D0%BE%D0%B4%D0%B5%D0%BD%D1%81%D1%8C%D0%BA%D0%B0_%D0%9A%D0%B0%D1%82%D0%B5%D1%80%D0%B8%D0%BD%D0%B0_%D0%93%D1%80%D0%B8%D0%B3%D0%BE%D1%80%D1%96%D0%B2%D0%BD%D0%B0 "Городенська Катерина Григорівна") — завідувач відділу граматики української мови Інституту української мови Національної академії наук, професор, доктор філологічних наук (за згодою)
- [Єрмоленко Світлана Яківна](https://uk.wikipedia.org/wiki/%D0%84%D1%80%D0%BC%D0%BE%D0%BB%D0%B5%D0%BD%D0%BA%D0%BE_%D0%A1%D0%B2%D1%96%D1%82%D0%BB%D0%B0%D0%BD%D0%B0_%D0%AF%D0%BA%D1%96%D0%B2%D0%BD%D0%B0 "Єрмоленко Світлана Яківна") — завідувач відділу стилістики та культури мови Інституту української мови Національної академії наук, член-кореспондент Національної академії наук (за згодою)
- [Загнітко Анатолій Панасович](https://uk.wikipedia.org/wiki/%D0%97%D0%B0%D0%B3%D0%BD%D1%96%D1%82%D0%BA%D0%BE_%D0%90%D0%BD%D0%B0%D1%82%D0%BE%D0%BB%D1%96%D0%B9_%D0%9F%D0%B0%D0%BD%D0%B0%D1%81%D0%BE%D0%B2%D0%B8%D1%87 "Загнітко Анатолій Панасович") — завідувач відділу інформатики Українського мовно-інформаційного фонду Національної академії наук, член-кореспондент Національної академії наук (за згодою)
- [Калашник Володимир Семенович](https://uk.wikipedia.org/wiki/%D0%9A%D0%B0%D0%BB%D0%B0%D1%88%D0%BD%D0%B8%D0%BA_%D0%92%D0%BE%D0%BB%D0%BE%D0%B4%D0%B8%D0%BC%D0%B8%D1%80_%D0%A1%D0%B5%D0%BC%D0%B5%D0%BD%D0%BE%D0%B2%D0%B8%D1%87 "Калашник Володимир Семенович") — професор кафедри української мови [Харківського національного університету імені В. Н. Каразіна](https://uk.wikipedia.org/wiki/%D0%A5%D0%B0%D1%80%D0%BA%D1%96%D0%B2%D1%81%D1%8C%D0%BA%D0%B8%D0%B9_%D0%BD%D0%B0%D1%86%D1%96%D0%BE%D0%BD%D0%B0%D0%BB%D1%8C%D0%BD%D0%B8%D0%B9_%D1%83%D0%BD%D1%96%D0%B2%D0%B5%D1%80%D1%81%D0%B8%D1%82%D0%B5%D1%82_%D1%96%D0%BC%D0%B5%D0%BD%D1%96_%D0%92._%D0%9D._%D0%9A%D0%B0%D1%80%D0%B0%D0%B7%D1%96%D0%BD%D0%B0 "Харківський національний університет імені В. Н. Каразіна"), доктор філологічних наук (за згодою)
- [Ковалевська Тетяна Юріївна](https://uk.wikipedia.org/wiki/%D0%9A%D0%BE%D0%B2%D0%B0%D0%BB%D0%B5%D0%B2%D1%81%D1%8C%D0%BA%D0%B0_%D0%A2%D0%B5%D1%82%D1%8F%D0%BD%D0%B0_%D0%AE%D1%80%D1%96%D1%97%D0%B2%D0%BD%D0%B0 "Ковалевська Тетяна Юріївна") — завідувач кафедри української мови філологічного факультету [Одеського національного університету імені І. І. Мечникова](https://uk.wikipedia.org/wiki/%D0%9E%D0%B4%D0%B5%D1%81%D1%8C%D0%BA%D0%B8%D0%B9_%D0%BD%D0%B0%D1%86%D1%96%D0%BE%D0%BD%D0%B0%D0%BB%D1%8C%D0%BD%D0%B8%D0%B9_%D1%83%D0%BD%D1%96%D0%B2%D0%B5%D1%80%D1%81%D0%B8%D1%82%D0%B5%D1%82_%D1%96%D0%BC%D0%B5%D0%BD%D1%96_%D0%86._%D0%86._%D0%9C%D0%B5%D1%87%D0%BD%D0%B8%D0%BA%D0%BE%D0%B2%D0%B0 "Одеський національний університет імені І. І. Мечникова"), професор, доктор філологічних наук (за згодою)
- [Лучик Василь Вікторович](https://uk.wikipedia.org/wiki/%D0%9B%D1%83%D1%87%D0%B8%D0%BA_%D0%92%D0%B0%D1%81%D0%B8%D0%BB%D1%8C_%D0%92%D1%96%D0%BA%D1%82%D0%BE%D1%80%D0%BE%D0%B2%D0%B8%D1%87 "Лучик Василь Вікторович") — завідувач кафедри загального та слов'янського мовознавства [Національного університету «Києво-Могилянська академія»](https://uk.wikipedia.org/wiki/%D0%9D%D0%B0%D1%86%D1%96%D0%BE%D0%BD%D0%B0%D0%BB%D1%8C%D0%BD%D0%B8%D0%B9_%D1%83%D0%BD%D1%96%D0%B2%D0%B5%D1%80%D1%81%D0%B8%D1%82%D0%B5%D1%82_%C2%AB%D0%9A%D0%B8%D1%94%D0%B2%D0%BE-%D0%9C%D0%BE%D0%B3%D0%B8%D0%BB%D1%8F%D0%BD%D1%81%D1%8C%D0%BA%D0%B0_%D0%B0%D0%BA%D0%B0%D0%B4%D0%B5%D0%BC%D1%96%D1%8F%C2%BB "Національний університет «Києво-Могилянська академія»"), професор, доктор філологічних наук (за згодою)
- [Лучканин Сергій Мирославович](https://uk.wikipedia.org/w/index.php?title=%D0%9B%D1%83%D1%87%D0%BA%D0%B0%D0%BD%D0%B8%D0%BD_%D0%A1%D0%B5%D1%80%D0%B3%D1%96%D0%B9_%D0%9C%D0%B8%D1%80%D0%BE%D1%81%D0%BB%D0%B0%D0%B2%D0%BE%D0%B2%D0%B8%D1%87&action=edit&redlink=1 "Лучканин Сергій Мирославович (ще не написана)") — доцент кафедри загального мовознавства та класичної філології Інституту філології Київського національного університету імені Тараса Шевченка, доктор філологічних наук (за згодою)
- [Масенко Лариса Терентіївна](https://uk.wikipedia.org/wiki/%D0%9C%D0%B0%D1%81%D0%B5%D0%BD%D0%BA%D0%BE_%D0%9B%D0%B0%D1%80%D0%B8%D1%81%D0%B0_%D0%A2%D0%B5%D1%80%D0%B5%D0%BD%D1%82%D1%96%D1%97%D0%B2%D0%BD%D0%B0 "Масенко Лариса Терентіївна") — професор кафедри української мови Національного університету «Києво-Могилянська академія», доктор філологічних наук (за згодою)
- [Мовчан Павло Михайлович](https://uk.wikipedia.org/wiki/%D0%9C%D0%BE%D0%B2%D1%87%D0%B0%D0%BD_%D0%9F%D0%B0%D0%B2%D0%BB%D0%BE_%D0%9C%D0%B8%D1%85%D0%B0%D0%B9%D0%BB%D0%BE%D0%B2%D0%B8%D1%87 "Мовчан Павло Михайлович") — голова [Всеукраїнського товариства «Просвіта» імені Тараса Шевченка](https://uk.wikipedia.org/wiki/%D0%92%D1%81%D0%B5%D1%83%D0%BA%D1%80%D0%B0%D1%97%D0%BD%D1%81%D1%8C%D0%BA%D0%B5_%D1%82%D0%BE%D0%B2%D0%B0%D1%80%D0%B8%D1%81%D1%82%D0%B2%D0%BE_%C2%AB%D0%9F%D1%80%D0%BE%D1%81%D0%B2%D1%96%D1%82%D0%B0%C2%BB_%D1%96%D0%BC%D0%B5%D0%BD%D1%96_%D0%A2%D0%B0%D1%80%D0%B0%D1%81%D0%B0_%D0%A8%D0%B5%D0%B2%D1%87%D0%B5%D0%BD%D0%BA%D0%B0 "Всеукраїнське товариство «Просвіта» імені Тараса Шевченка"), [заслужений діяч мистецтв України](https://uk.wikipedia.org/wiki/%D0%97%D0%B0%D1%81%D0%BB%D1%83%D0%B6%D0%B5%D0%BD%D0%B8%D0%B9_%D0%B4%D1%96%D1%8F%D1%87_%D0%BC%D0%B8%D1%81%D1%82%D0%B5%D1%86%D1%82%D0%B2_%D0%A3%D0%BA%D1%80%D0%B0%D1%97%D0%BD%D0%B8 "Заслужений діяч мистецтв України") (за згодою)
- [Півторак Григорій Петрович](https://uk.wikipedia.org/wiki/%D0%9F%D1%96%D0%B2%D1%82%D0%BE%D1%80%D0%B0%D0%BA_%D0%93%D1%80%D0%B8%D0%B3%D0%BE%D1%80%D1%96%D0%B9_%D0%9F%D0%B5%D1%82%D1%80%D0%BE%D0%B2%D0%B8%D1%87 "Півторак Григорій Петрович") — завідувач відділу загальнославістичної проблематики та східнослов'янських мов Інституту мовознавства імені О. О. Потебні Національної академії наук, академік Національної академії наук (за згодою)
- [Пономарів Олександр Данилович](https://uk.wikipedia.org/wiki/%D0%9F%D0%BE%D0%BD%D0%BE%D0%BC%D0%B0%D1%80%D1%96%D0%B2_%D0%9E%D0%BB%D0%B5%D0%BA%D1%81%D0%B0%D0%BD%D0%B4%D1%80_%D0%94%D0%B0%D0%BD%D0%B8%D0%BB%D0%BE%D0%B2%D0%B8%D1%87 "Пономарів Олександр Данилович") — професор кафедри мови та стилістики [Інституту журналістики Київського національного університету імені Тараса Шевченка](https://uk.wikipedia.org/wiki/%D0%9D%D0%B0%D0%B2%D1%87%D0%B0%D0%BB%D1%8C%D0%BD%D0%BE-%D0%BD%D0%B0%D1%83%D0%BA%D0%BE%D0%B2%D0%B8%D0%B9_%D1%96%D0%BD%D1%81%D1%82%D0%B8%D1%82%D1%83%D1%82_%D0%B6%D1%83%D1%80%D0%BD%D0%B0%D0%BB%D1%96%D1%81%D1%82%D0%B8%D0%BA%D0%B8_%D0%9A%D0%B8%D1%97%D0%B2%D1%81%D1%8C%D0%BA%D0%BE%D0%B3%D0%BE_%D0%BD%D0%B0%D1%86%D1%96%D0%BE%D0%BD%D0%B0%D0%BB%D1%8C%D0%BD%D0%BE%D0%B3%D0%BE_%D1%83%D0%BD%D1%96%D0%B2%D0%B5%D1%80%D1%81%D0%B8%D1%82%D0%B5%D1%82%D1%83_%D1%96%D0%BC%D0%B5%D0%BD%D1%96_%D0%A2%D0%B0%D1%80%D0%B0%D1%81%D0%B0_%D0%A8%D0%B5%D0%B2%D1%87%D0%B5%D0%BD%D0%BA%D0%B0 "Навчально-науковий інститут журналістики Київського національного університету імені Тараса Шевченка"), доктор філологічних наук (за згодою)
- [Попова Ірина Степанівна](https://uk.wikipedia.org/w/index.php?title=%D0%9F%D0%BE%D0%BF%D0%BE%D0%B2%D0%B0_%D0%86%D1%80%D0%B8%D0%BD%D0%B0_%D0%A1%D1%82%D0%B5%D0%BF%D0%B0%D0%BD%D1%96%D0%B2%D0%BD%D0%B0&action=edit&redlink=1 "Попова Ірина Степанівна (ще не написана)") — декан факультету української й іноземної філології та мистецтвознавства [Дніпровського національного університету імені Олеся Гончара](https://uk.wikipedia.org/wiki/%D0%94%D0%BD%D1%96%D0%BF%D1%80%D0%BE%D0%B2%D1%81%D1%8C%D0%BA%D0%B8%D0%B9_%D0%BD%D0%B0%D1%86%D1%96%D0%BE%D0%BD%D0%B0%D0%BB%D1%8C%D0%BD%D0%B8%D0%B9_%D1%83%D0%BD%D1%96%D0%B2%D0%B5%D1%80%D1%81%D0%B8%D1%82%D0%B5%D1%82_%D1%96%D0%BC%D0%B5%D0%BD%D1%96_%D0%9E%D0%BB%D0%B5%D1%81%D1%8F_%D0%93%D0%BE%D0%BD%D1%87%D0%B0%D1%80%D0%B0 "Дніпровський національний університет імені Олеся Гончара"), професор, доктор філологічних наук (за згодою)
- [Скаб Мар'ян Стефанович](https://uk.wikipedia.org/wiki/%D0%A1%D0%BA%D0%B0%D0%B1_%D0%9C%D0%B0%D1%80%27%D1%8F%D0%BD_%D0%A1%D1%82%D0%B5%D1%84%D0%B0%D0%BD%D0%BE%D0%B2%D0%B8%D1%87 "Скаб Мар'ян Стефанович") — завідувач кафедри історії та культури української мови [Чернівецького національного університету імені Юрія Федьковича](https://uk.wikipedia.org/wiki/%D0%A7%D0%B5%D1%80%D0%BD%D1%96%D0%B2%D0%B5%D1%86%D1%8C%D0%BA%D0%B8%D0%B9_%D0%BD%D0%B0%D1%86%D1%96%D0%BE%D0%BD%D0%B0%D0%BB%D1%8C%D0%BD%D0%B8%D0%B9_%D1%83%D0%BD%D1%96%D0%B2%D0%B5%D1%80%D1%81%D0%B8%D1%82%D0%B5%D1%82_%D1%96%D0%BC%D0%B5%D0%BD%D1%96_%D0%AE%D1%80%D1%96%D1%8F_%D0%A4%D0%B5%D0%B4%D1%8C%D0%BA%D0%BE%D0%B2%D0%B8%D1%87%D0%B0 "Чернівецький національний університет імені Юрія Федьковича"), професор, доктор філологічних наук (за згодою)
- [Тараненко Олександр Онисимович](https://uk.wikipedia.org/wiki/%D0%A2%D0%B0%D1%80%D0%B0%D0%BD%D0%B5%D0%BD%D0%BA%D0%BE_%D0%9E%D0%BB%D0%B5%D0%BA%D1%81%D0%B0%D0%BD%D0%B4%D1%80_%D0%9E%D0%BD%D0%B8%D1%81%D0%B8%D0%BC%D0%BE%D0%B2%D0%B8%D1%87 "Тараненко Олександр Онисимович") — провідний науковий співробітник Інституту мовознавства імені О. О. Потебні Національної академії наук, професор, доктор філологічних наук (за згодою)
- [Чередниченко Олександр Іванович](https://uk.wikipedia.org/wiki/%D0%A7%D0%B5%D1%80%D0%B5%D0%B4%D0%BD%D0%B8%D1%87%D0%B5%D0%BD%D0%BA%D0%BE_%D0%9E%D0%BB%D0%B5%D0%BA%D1%81%D0%B0%D0%BD%D0%B4%D1%80_%D0%86%D0%B2%D0%B0%D0%BD%D0%BE%D0%B2%D0%B8%D1%87 "Чередниченко Олександр Іванович") — професор кафедри теорії та практики перекладу з романських мов імені Миколи Зерова Інституту філології Київського національного університету імені Тараса Шевченка, доктор філологічних наук (за згодою)
- [Чернюх Богдан Васильович](https://uk.wikipedia.org/wiki/%D0%A7%D0%B5%D1%80%D0%BD%D1%8E%D1%85_%D0%91%D0%BE%D0%B3%D0%B4%D0%B0%D0%BD_%D0%92%D0%B0%D1%81%D0%B8%D0%BB%D1%8C%D0%BE%D0%B2%D0%B8%D1%87 "Чернюх Богдан Васильович") — завідувач кафедри класичної філології [Львівського національного університету імені Івана Франка](https://uk.wikipedia.org/wiki/%D0%9B%D1%8C%D0%B2%D1%96%D0%B2%D1%81%D1%8C%D0%BA%D0%B8%D0%B9_%D0%BD%D0%B0%D1%86%D1%96%D0%BE%D0%BD%D0%B0%D0%BB%D1%8C%D0%BD%D0%B8%D0%B9_%D1%83%D0%BD%D1%96%D0%B2%D0%B5%D1%80%D1%81%D0%B8%D1%82%D0%B5%D1%82_%D1%96%D0%BC%D0%B5%D0%BD%D1%96_%D0%86%D0%B2%D0%B0%D0%BD%D0%B0_%D0%A4%D1%80%D0%B0%D0%BD%D0%BA%D0%B0 "Львівський національний університет імені Івана Франка"), доцент, кандидат філологічних наук (за згодою)
- [Широков Володимир Анатолійович](https://uk.wikipedia.org/wiki/%D0%A8%D0%B8%D1%80%D0%BE%D0%BA%D0%BE%D0%B2_%D0%92%D0%BE%D0%BB%D0%BE%D0%B4%D0%B8%D0%BC%D0%B8%D1%80_%D0%90%D0%BD%D0%B0%D1%82%D0%BE%D0%BB%D1%96%D0%B9%D0%BE%D0%B2%D0%B8%D1%87 "Широков Володимир Анатолійович") — директор Українського мовно-інформаційного фонду Національної академії наук, академік Національної академії наук (за згодою).

##### Основні зміни супроти правопису 1993 року

|   |   |   |
|---|---|---|
|Суть|Правопис 1993 року|Правопис 2019 року|
|Написання слова «**проєкт**» і похідних|У слові траєкторія пишеться є; у словах **проект**, **проекція** й под. пишеться е[[19]](https://uk.wikipedia.org/wiki/%D0%A3%D0%BA%D1%80%D0%B0%D1%97%D0%BD%D1%81%D1%8C%D0%BA%D0%B8%D0%B9_%D0%BF%D1%80%D0%B0%D0%B2%D0%BE%D0%BF%D0%B8%D1%81_2019_%D1%80%D0%BE%D0%BA%D1%83#cite_note-:32-19).|Звук [j] звичайно передаємо відповідно до вимови іншомовного слова буквою й, а в складі звукосполучень [je], [ji], [ju], [ja] буквами є, ї, ю, я: <…> **проє́кт**, **проє́кція** <…>[[20]](https://uk.wikipedia.org/wiki/%D0%A3%D0%BA%D1%80%D0%B0%D1%97%D0%BD%D1%81%D1%8C%D0%BA%D0%B8%D0%B9_%D0%BF%D1%80%D0%B0%D0%B2%D0%BE%D0%BF%D0%B8%D1%81_2019_%D1%80%D0%BE%D0%BA%D1%83#cite_note-:42-20)|
|Звук **[j]**|**І**, **у** (а також **u** німецького дифтонга **eu**) в позиції між двома голосними (в іноземній мові) в загальних назвах звичайно не передаються окремим знаком <… > але: _Гойя, Савойя, Фейєрбах_; також _майя_ (народність), _фойє_[[21]](https://uk.wikipedia.org/wiki/%D0%A3%D0%BA%D1%80%D0%B0%D1%97%D0%BD%D1%81%D1%8C%D0%BA%D0%B8%D0%B9_%D0%BF%D1%80%D0%B0%D0%B2%D0%BE%D0%BF%D0%B8%D1%81_2019_%D1%80%D0%BE%D0%BA%D1%83#cite_note-:33-21).|Звук [j] звичайно передаємо відповідно до вимови іншомовного слова буквою й, а в складі звукосполучень **[je]**, **[ji]**, **[ju]**, **[ja]** буквами **є**, **ї**, **ю**, **я**: _бу́єр, конве́єр, пле́єр, фла́єр, круї́з, моза́їка, лоя́льний, парано́я, плея́да, роя́ль, саквоя́ж, секво́я, фая́нс, феєрве́рк, ін'є́кція, проє́кт, проє́кція, суб'є́кт, траєкторія, фоє́, є́ті, Гаї́ті, Го́я, Єйтс, Саво́я, Феєрба́х, Ма́єр, Кає́нна, Іса́я, Йога́нн, Рамбує́, Со́єр, Хая́м, Хеєрда́л, Юно́на_[[22]](https://uk.wikipedia.org/wiki/%D0%A3%D0%BA%D1%80%D0%B0%D1%97%D0%BD%D1%81%D1%8C%D0%BA%D0%B8%D0%B9_%D0%BF%D1%80%D0%B0%D0%B2%D0%BE%D0%BF%D0%B8%D1%81_2019_%D1%80%D0%BE%D0%BA%D1%83#cite_note-:43-22).|
|Закінчення іменників на -**ть** після приголосного, а також слів **кров**, **любов**, **осінь**, **сіль**, **Русь**, **Білорусь** у родовому відмінку однини|—|Іменники на **-ть** після приголосного, а також слова **кров**, **любо́в**, **о́сінь**, **сіль**, **Русь**, **Білору́сь** у родовому відмінку однини можуть набувати як варіант закінчення -и: гід́ности, незале́жности, ра́дости, сме́рти, че́сти, хоро́брости; кро́ви, любо́ви, о́сени, со́ли, Ру́си́, Білору́си[[22]](https://uk.wikipedia.org/wiki/%D0%A3%D0%BA%D1%80%D0%B0%D1%97%D0%BD%D1%81%D1%8C%D0%BA%D0%B8%D0%B9_%D0%BF%D1%80%D0%B0%D0%B2%D0%BE%D0%BF%D0%B8%D1%81_2019_%D1%80%D0%BE%D0%BA%D1%83#cite_note-:43-22).|
|Відмінювання жіночих імен, що закінчуються на губний або м'який приголосний|—|Жіночі імена, що закінчуються на губний або м'який приголосний, відмінюємо: _Ізабе́ль — Ізабе́лі, Ете́ль — Ете́лі, Жізе́ль — Жізе́лі, Міше́ль — Міше́лі, Ніко́ль — Ніко́лі, Сесі́ль — Сесі́лі, Зейна́б — Зейна́бі, Руф — Ру́фі_[[22]](https://uk.wikipedia.org/wiki/%D0%A3%D0%BA%D1%80%D0%B0%D1%97%D0%BD%D1%81%D1%8C%D0%BA%D0%B8%D0%B9_%D0%BF%D1%80%D0%B0%D0%B2%D0%BE%D0%BF%D0%B8%D1%81_2019_%D1%80%D0%BE%D0%BA%D1%83#cite_note-:43-22).|
|**И** на початку слова|На початку слова пишеться **і**, а не **и**: _ім'я́, інди́к, і́ній, і́нколи, і́ноді, і́нший, існува́ти, і́стина_[[23]](https://uk.wikipedia.org/wiki/%D0%A3%D0%BA%D1%80%D0%B0%D1%97%D0%BD%D1%81%D1%8C%D0%BA%D0%B8%D0%B9_%D0%BF%D1%80%D0%B0%D0%B2%D0%BE%D0%BF%D0%B8%D1%81_2019_%D1%80%D0%BE%D0%BA%D1%83#cite_note-:3-23).|І пишемо на початку слова відповідно до вимови: _Іва́н, і́грашка, і́дол, і́кати_ (‘вимовляти і замість и’), _іко́на, іменува́ти, ім'я́, інди́к, і́ноді, іржа́, існува́ти, і́стина, іти́_.<br><br>Деякі слова мають варіанти з голосним и: _і́рій_ і _и́рій_, _і́род_ і _и́род_ (‘дуже жорстока людина’).<br><br>**И** пишемо на початку окремих вигуків (_ич!_), часток (_ич який хитрий_), дієслова _и́кати_ (‘вимовляти _и_ замість _і_’) та похідного від нього іменника _и́кання_.<br><br>**И** на початку слова вживаємо в деяких загальних і власних назвах, що походять із тюркських та інших мов, відповідно до їх вимови в цих мовах: _ийбен, ир, Ич-оба́, Кім Чен Ин_[[22]](https://uk.wikipedia.org/wiki/%D0%A3%D0%BA%D1%80%D0%B0%D1%97%D0%BD%D1%81%D1%8C%D0%BA%D0%B8%D0%B9_%D0%BF%D1%80%D0%B0%D0%B2%D0%BE%D0%BF%D0%B8%D1%81_2019_%D1%80%D0%BE%D0%BA%D1%83#cite_note-:43-22).|
|Уживання літери **ґ** в іноземних іменах і прізвищах, де є звук **[g]**|**G** і **h** звичайно передаються літерою **г**: <…> Ганнібал, Гейне, Гете, Гізо, Гомер, Горацій, Горн, Гюго, Магомет[[23]](https://uk.wikipedia.org/wiki/%D0%A3%D0%BA%D1%80%D0%B0%D1%97%D0%BD%D1%81%D1%8C%D0%BA%D0%B8%D0%B9_%D0%BF%D1%80%D0%B0%D0%B2%D0%BE%D0%BF%D0%B8%D1%81_2019_%D1%80%D0%BE%D0%BA%D1%83#cite_note-:3-23).|У прізвищах та іменах людей можна передавати звук **[g]** двома способами: шляхом адаптації до звукового ладу української мови — буквою **г** (_Вергі́лій_, _Гарсі́я, Ге́гель, Гео́рг, Ге́те, Грегуа́р, Гулліве́р_) і шляхом імітації іншомовного **[g]** — буквою **ґ** (_Верґі́лій, Ґарсі́я, Ге́ґель, Ґео́рґ, Ґе́те, Ґреґуа́р, Ґулліве́р_ і т. ін.)[[22]](https://uk.wikipedia.org/wiki/%D0%A3%D0%BA%D1%80%D0%B0%D1%97%D0%BD%D1%81%D1%8C%D0%BA%D0%B8%D0%B9_%D0%BF%D1%80%D0%B0%D0%B2%D0%BE%D0%BF%D0%B8%D1%81_2019_%D1%80%D0%BE%D0%BA%D1%83#cite_note-:43-22).|
|Буквосполучення **th** у словах грецького походження|**Th** залежно від того, як слово узвичаєне в українські мові, передається то літерою **ф**: _арифметика, ефір, кафедра, логарифм, міф, орфографія, пафос, Федір_, — то літерою **т**: _бібліотека, ортодокс, ортопедія, театр, теорія; Тадей, Теодор_[[23]](https://uk.wikipedia.org/wiki/%D0%A3%D0%BA%D1%80%D0%B0%D1%97%D0%BD%D1%81%D1%8C%D0%BA%D0%B8%D0%B9_%D0%BF%D1%80%D0%B0%D0%B2%D0%BE%D0%BF%D0%B8%D1%81_2019_%D1%80%D0%BE%D0%BA%D1%83#cite_note-:3-23).|Буквосполучення **th** у словах грецького походження передаємо звичайно буквою **т**: _антоло́гія, антрополо́гія, апте́ка, а́стма, бібліоте́ка, католи́цький, теа́тр, тео́рія, ортодо́кс, ортопе́дія, Амальте́я, Промете́й, Те́кля, Таї́сія, Теодо́р_. У словах, узвичаєних в українській мові з **ф**, можлива орфографічна варіантність на зразок: _ана́фема_ і _ана́тема, дифіра́мб_ і _дитира́мб, ефі́р_ і _ете́р, ка́федра_ і _кате́дра, логари́фм_ і _логари́тм, міф, міфоло́гія_ і _міт, мітоло́гія, Агата́нгел_ і _Агафа́нгел, Афі́ни_ і _Ате́ни, Борисфе́н_ і _Бористе́н, Демосфе́н_ і _Демосте́н, Ма́рфа_ і _Ма́рта, Фесса́лія_ і _Тесса́лія_ та ін[[22]](https://uk.wikipedia.org/wiki/%D0%A3%D0%BA%D1%80%D0%B0%D1%97%D0%BD%D1%81%D1%8C%D0%BA%D0%B8%D0%B9_%D0%BF%D1%80%D0%B0%D0%B2%D0%BE%D0%BF%D0%B8%D1%81_2019_%D1%80%D0%BE%D0%BA%D1%83#cite_note-:43-22).|
|Буквосполучення **au**, **ou**|Дифтонги **au**, **ou** передаються переважно через **ау**, **оу**: _аудиторія, аудієнція, гауптвахта, лауреат, локаут, пауза, фауна (але: мавзолей)_; _джоуль, клоун_; _Джорджтаун, Каунас_; _Краузе, Паульсен, Фауст, Штраус_; _Воуверман, Шоу_.<br><br>Разом із тим у цілому ряді слів **au** передається через **ав**: _автентичний, автобіографія, автомобіль, автор, авторитет, автохтон_; _Австралія, Австрія_; _Август, Аврора_[[23]](https://uk.wikipedia.org/wiki/%D0%A3%D0%BA%D1%80%D0%B0%D1%97%D0%BD%D1%81%D1%8C%D0%BA%D0%B8%D0%B9_%D0%BF%D1%80%D0%B0%D0%B2%D0%BE%D0%BF%D0%B8%D1%81_2019_%D1%80%D0%BE%D0%BA%D1%83#cite_note-:3-23).|Буквосполучення **au**, **ou** на позначення звукосполучень **[au]** **[ou]** передаємо через **ау**, **оу**: _аутса́йдер, гауптва́хта, ма́узер; Ка́унас; Кла́ус, Кра́узе, Па́уль, Фа́уст_.<br><br>У словах, що походять із давньогрецької та латинської мов, буквосполучення **au** звичайно передаємо через **ав**: _автенти́чний, автобіогра́фія, автомобі́ль, а́втор, авторите́т, автохто́н, ла́вра, Авро́ра, Маврита́нія, Павло́_. У запозиченнях із давньогрецької та латинської мов, що мають стійку традицію передавання буквосполучення **au** через **ау**, можливі орфографічні варіанти: _аудіє́нція_ і _авдіє́нція, аудито́рія_ і _авдито́рія, лауреа́т_ і _лавреа́т, па́уза_ і _па́вза, фа́уна_ і _фа́вна_[[22]](https://uk.wikipedia.org/wiki/%D0%A3%D0%BA%D1%80%D0%B0%D1%97%D0%BD%D1%81%D1%8C%D0%BA%D0%B8%D0%B9_%D0%BF%D1%80%D0%B0%D0%B2%D0%BE%D0%BF%D0%B8%D1%81_2019_%D1%80%D0%BE%D0%BA%D1%83#cite_note-:43-22).|
|Написання **пів** із іменниками|Разом пишуться:<br><br>…<br><br>д) складні іменники з першою частиною **пів-, напів-, полу-**: _піва́ркуша, півгоди́ни, півдю́жини, півкарбо́ванця, півко́ло, півмі́сяць, півогірка́, пів'я́блука, напівавтома́т, напівсо́н; полу́кіпок, полу́мисок_.<br><br>**Примітка**. Перед іменниками — власними назвами **пів-** пишеться через дефіс: _пів-Євро́пи, пів-Ки́єва_[[23]](https://uk.wikipedia.org/wiki/%D0%A3%D0%BA%D1%80%D0%B0%D1%97%D0%BD%D1%81%D1%8C%D0%BA%D0%B8%D0%B9_%D0%BF%D1%80%D0%B0%D0%B2%D0%BE%D0%BF%D0%B8%D1%81_2019_%D1%80%D0%BE%D0%BA%D1%83#cite_note-:3-23).|**Примітка**. Невідмінюваний числівник **пів** зі значенням «половина» з наступним іменником — загальною або власною назвою у формі родового відмінка однини пишемо окремо: _пів а́ркуша, пів годи́ни, пів відра́, пів мíста, пів огірка́, пів о́строва, пів я́блука, пів я́щика, пів я́ми, пів Євро́пи, пів Ки́єва, пів Украї́ни_. Якщо **пів** із наступним іменником у формі називного відмінка становить єдине поняття і не виражає значення половини, то їх пишемо разом: _піва́ркуш, пíвдень, півза́хист, півко́ло, півкýля, півмі́сяць, піво́берт, півова́л, піво́стрів_[[22]](https://uk.wikipedia.org/wiki/%D0%A3%D0%BA%D1%80%D0%B0%D1%97%D0%BD%D1%81%D1%8C%D0%BA%D0%B8%D0%B9_%D0%BF%D1%80%D0%B0%D0%B2%D0%BE%D0%BF%D0%B8%D1%81_2019_%D1%80%D0%BE%D0%BA%D1%83#cite_note-:43-22).|
|Розширення списку префіксів, слова з якими пишемо разом|**авіа-, авто-, агро-, біо-, вело-, водо-, газо-, геліо-, гео-, гідро-, екзо-, екстра-, електро-, зоо-, ізо-, квазі-, кіно-, космо-, лже-, макро-, мета-, метео-, мікро-, мілі-, моно-, мото-, нео-, палео-, псевдо-, радіо-, рентгено-, соціо-, стерео-, супер-, теле-, термо-, турбо-, фоно-, фото-** й под[[23]](https://uk.wikipedia.org/wiki/%D0%A3%D0%BA%D1%80%D0%B0%D1%97%D0%BD%D1%81%D1%8C%D0%BA%D0%B8%D0%B9_%D0%BF%D1%80%D0%B0%D0%B2%D0%BE%D0%BF%D0%B8%D1%81_2019_%D1%80%D0%BE%D0%BA%D1%83#cite_note-:3-23).|**абро-, авіа-, авто-** («само», «автоматичний»), **агро-, аеро-, аква-, алко-, арт-, астро-, аудіо-, біо-, боди-, боді-** (перед голосним), **веб-, геліо-, гео-, гідро-, дендро-, екзо-, еко-, економ-, етно-, євро-, зоо-, ізо-, іно-, квазі-, кібер-, мета-, метео-, моно-, мото-, нарко-, нео-, онко-, палео-, пан-, пара-, поп-, прес-, псевдо-, смарт-, соціо-, теле-, фіто-, фолк- (фольк-), фоно-** та ін.<br><br>**Примітка**. Якщо іншомовні частини приєднані до власної назви або абревіатури, то між ними ставимо дефіс: _**пан**-Євро́па, **псéвдо**-Фа́уст_; _**веб**-API, **псевдо**-ФОП_[[22]](https://uk.wikipedia.org/wiki/%D0%A3%D0%BA%D1%80%D0%B0%D1%97%D0%BD%D1%81%D1%8C%D0%BA%D0%B8%D0%B9_%D0%BF%D1%80%D0%B0%D0%B2%D0%BE%D0%BF%D0%B8%D1%81_2019_%D1%80%D0%BE%D0%BA%D1%83#cite_note-:43-22).|
|Написання деяких складних іменників|Через дефіс пишуться:<br><br>…  <br>б) іменники, що означають державні посади, військові, наукові звання: _генера́л-лейтена́нт, контр-адміра́л, прем'є́р-мініĭстр, у́нтер-офіце́р, член-кореспонде́нт, штабс-капіта́н_;  <br>…  <br>2) Складні іменники з першою складовою частиною **віце-, екс-, лейб-, максі-, міді-, міні-, обер-**: _екс-чемпіо́н, лейб-ме́дик, ма́ксі-спідни́ця, мі́ні-футбо́л, о́бер-ма́йстер_[[23]](https://uk.wikipedia.org/wiki/%D0%A3%D0%BA%D1%80%D0%B0%D1%97%D0%BD%D1%81%D1%8C%D0%BA%D0%B8%D0%B9_%D0%BF%D1%80%D0%B0%D0%B2%D0%BE%D0%BF%D0%B8%D1%81_2019_%D1%80%D0%BE%D0%BA%D1%83#cite_note-:3-23).|Разом пишемо:<br><br>…  <br>3) слова з першою іншомовною частиною, що визначає кількісний вияв чого-небудь (вищий від звичайного, дуже високий, слабкий, швидкий та ін.): **архі-, архи-, бліц-, гіпер-, екстра-, макро-, максі-, міді-, мікро-, міні-, мульти-, нано-, полі-, преміум-, супер-, топ-, ультра-, флеш-:** _архіскладни́й, архішахра́й, архидия́кон, бліцнови́ни, бліцопи́тування, гіперзвýк, гіперма́ркет, екстракла́с, макромолéкула, макроеконо́міка, максіо́дяг, мідіо́дяг, мікроорганíзми, мікрохви́лі, мікрочасти́нка, мінібло́к, мініди́ск, мінікомп'ю́тер, мультимільйонéр, нанокомп'ю́тер, наночасти́нки, 35 полісахари́ди, полімотива́ція, преміумкла́с, суперма́ркет, супермодéль, супермо́дний, топмéнеджер, топмодéль, ультразвýк, ультрамодний, флешінтерв'ю._<br><br>…<br><br>**Примітка 2**. Частина **топ-** із числівниками не поєднувана.<br><br>**Примітка 3**. Якщо такі іншомовні частини приєднані до власної назви або абревіатури, то їх пишемо з дефісом: _**Супер**-Шмідт, **мікро**-ЕОМ, **міні**-ПК, **флеш**-BIOS;_  <br>4) слова з першою іншомовною частиною **анти-, контр-, віце-, екс-, лейб-, обер-, штабс-, унтер-**: _антивíрус, віцепрем'є́р, віцеко́нсул, ексчемпіо́нка, ексмінíстр, експрезидéнт, контрадміра́л, контруда́р, лейбгвардíєць, лейбме́дик, оберма́йстер, оберофіцéр, оберлейтена́нт, оберпрокуро́р, штабскапіта́н, унтерофіце́р_.<br><br>**Примітка 1**. Із власними назвами та абревіатурами частини **анти-**, **екс-** пишемо з дефісом: _«**Анти**-Дюринг»; **екс**-Югославія; **анти**-АВН, **екс**-НДР_[[22]](https://uk.wikipedia.org/wiki/%D0%A3%D0%BA%D1%80%D0%B0%D1%97%D0%BD%D1%81%D1%8C%D0%BA%D0%B8%D0%B9_%D0%BF%D1%80%D0%B0%D0%B2%D0%BE%D0%BF%D0%B8%D1%81_2019_%D1%80%D0%BE%D0%BA%D1%83#cite_note-:43-22).|
|Написання сайтів, соціальних мереж, пошукових систем тощо|—|…<br><br>7. Назви сайтів, мереж, пошукових систем тощо без родового слова пишемо з малої букви (_**тві́ттер**_, _**гугл**_); назви з родовим словом пишемо з великої букви та в лапках (пошукова система _**«Гугл»**_, _мережа **«Фейсбу́к»**_, _енциклопе́дія **«Вікіпе́дія»**_, системи обміну повідомленнями _**«Вайбер»**_, _**«Телеграм»**_); найменування сайтів, ужиті як назви юридичних осіб, пишемо з великої букви та без лапок (_РНБО ввела санкції проти **Яндексу**_)[[22]](https://uk.wikipedia.org/wiki/%D0%A3%D0%BA%D1%80%D0%B0%D1%97%D0%BD%D1%81%D1%8C%D0%BA%D0%B8%D0%B9_%D0%BF%D1%80%D0%B0%D0%B2%D0%BE%D0%BF%D0%B8%D1%81_2019_%D1%80%D0%BE%D0%BA%D1%83#cite_note-:43-22).|
|Уточнення числівниково-літерних найменувань класів, будинків, корпусів, поштових відділень тощо|Через дефіс пишуться:<br><br>…<br><br>є) літерні найменування паралельних класів у школах: _7-А, 10-В_[[23]](https://uk.wikipedia.org/wiki/%D0%A3%D0%BA%D1%80%D0%B0%D1%97%D0%BD%D1%81%D1%8C%D0%BA%D0%B8%D0%B9_%D0%BF%D1%80%D0%B0%D0%B2%D0%BE%D0%BF%D0%B8%D1%81_2019_%D1%80%D0%BE%D0%BA%D1%83#cite_note-:3-23).|Через дефіс пишуться:<br><br>…<br><br>д) числівниково-буквені найменування класів, будинків, корпусів, поштових відділень та ін.: _7-А клас, 10-В клас, буди́нок № 28-Г, ко́рпус 3-А; Ки́їв-1_[[22]](https://uk.wikipedia.org/wiki/%D0%A3%D0%BA%D1%80%D0%B0%D1%97%D0%BD%D1%81%D1%8C%D0%BA%D0%B8%D0%B9_%D0%BF%D1%80%D0%B0%D0%B2%D0%BE%D0%BF%D0%B8%D1%81_2019_%D1%80%D0%BE%D0%BA%D1%83#cite_note-:43-22).|

##### Критика

Письменник [Андрій Кокотюха](https://uk.wikipedia.org/wiki/%D0%90%D0%BD%D0%B4%D1%80%D1%96%D0%B9_%D0%9A%D0%BE%D0%BA%D0%BE%D1%82%D1%8E%D1%85%D0%B0 "Андрій Кокотюха") вважає, що правопис зробить вивчення української мови важчим: «Я прихильник того, аби громадяни України опанували українську мову взагалі. Бо норм старого правопису не дотримувалася половина населення. А частина тих, хто користується мовою в побуті, не знала про існування норм як таких. Я писатиму, як писав. Зрештою, у новому правописі передбачаються норми „і так можна, і так теж можна“. Якщо вже щось критичне, для того існують редактори, фахові мовники. Насправді ж оці новації відштовхнуть тих, хто лише почав через різні обставини користуватися українською. А частина носіїв просто іронізуватиме, як оце я».

Письменниця [Марина Гримич](https://uk.wikipedia.org/wiki/%D0%9C%D0%B0%D1%80%D0%B8%D0%BD%D0%B0_%D0%93%D1%80%D0%B8%D0%BC%D0%B8%D1%87 "Марина Гримич") піддала критиці фемінітиви: «Вживаю чоловічий рід не тому, що не поважаю прав жінок (якраз я постійно борюся художнім словом і нехудожнім ділом проти патріархатних атавізмів), а тому, що знаю, що так історично склалося в слов'янських мовах, що в багатьох випадках чоловічий рід семантично відіграє роль „унісекс“ і „гендерно нейтрального“. Це унікальна особливість і української мови. Люблю її. Вибачайте хто не згоден. Вишколені лінгвісти зрозуміють мене.».

Письменник [Радій Радутний](https://uk.wikipedia.org/wiki/%D0%A0%D0%B0%D0%B4%D1%96%D0%B9_%D0%A0%D0%B0%D0%B4%D1%83%D1%82%D0%BD%D0%B8%D0%B9 "Радій Радутний") заявив, що не планує дотримуватися норм нового правопису.

Колишній директор [Українського центру оцінювання якості освіти](https://uk.wikipedia.org/wiki/%D0%A3%D0%BA%D1%80%D0%B0%D1%97%D0%BD%D1%81%D1%8C%D0%BA%D0%B8%D0%B9_%D1%86%D0%B5%D0%BD%D1%82%D1%80_%D0%BE%D1%86%D1%96%D0%BD%D1%8E%D0%B2%D0%B0%D0%BD%D0%BD%D1%8F_%D1%8F%D0%BA%D0%BE%D1%81%D1%82%D1%96_%D0%BE%D1%81%D0%B2%D1%96%D1%82%D0%B8 "Український центр оцінювання якості освіти") [Лікарчук Ігор Леонідович](https://uk.wikipedia.org/wiki/%D0%9B%D1%96%D0%BA%D0%B0%D1%80%D1%87%D1%83%D0%BA_%D0%86%D0%B3%D0%BE%D1%80_%D0%9B%D0%B5%D0%BE%D0%BD%D1%96%D0%B4%D0%BE%D0%B2%D0%B8%D1%87 "Лікарчук Ігор Леонідович") відгукнувся про правопис так:

> Читаю усе це й думаю: а чи буду я особисто спілкуватися новітньо або, як казали Проня Прокопівна, «по-модньому», на кшталт «міністерка», «лікарка», «етер»? Доходжу висновку, що навряд чи це вдасться. Бо вважаю, що повернення до норм правопису 1919 року не є достатньо обґрунтованим рішенням. І таким, що на часі. Мабуть, добре мати ретро-автомобіль 1919 року. Щоб на ньому один чи два рази упродовж року хизуватися на якомусь шоу. Але щодня їздити на такому ретро-автомобілі навряд чи доцільно…

З 16 серпня по 7 вересня 2018 року, під час громадського обговорення проєкту правопису, вебсайт [«Ізборник»](https://uk.wikipedia.org/wiki/%D0%86%D0%B7%D0%B1%D0%BE%D1%80%D0%BD%D0%B8%D0%BA_(%D1%81%D0%B0%D0%B9%D1%82) "Ізборник (сайт)") провів серед своїх користувачів опитування щодо правописних змін, яке, втім, не є репрезентативним. Відкриту онлайн-анкету заповнили 3183 респондентів. Користувачі сайту прийняли зміни в правописі холодно (приміром, написання слова про_є_кт через літеру _є_ підтримали лише 15 % користувачів «Ізборника»). Єдина пропозиція проєкту правопису, що була підтримана учасниками опитування зі значною перевагою (74 %), — написання з великої букви назв, пов'язаних із релігією. На питання про те, чи потрібна реформа правопису, відповіді «за» і «проти» також розділилися приблизно порівну. Вважають, що реформа потрібна, загалом 51 %; з них лише 22 % відповіли, що потрібна негайно, 29 % вважають, що потрібна, але не на часі. Майже половина учасників опитування відповіли, що реформа правопису не потрібна — 47 %.

##### Судове оскарження

У червні 2019 року до [Окружного адміністративного суду міста Києва](https://uk.wikipedia.org/wiki/%D0%9E%D0%BA%D1%80%D1%83%D0%B6%D0%BD%D0%B8%D0%B9_%D0%B0%D0%B4%D0%BC%D1%96%D0%BD%D1%96%D1%81%D1%82%D1%80%D0%B0%D1%82%D0%B8%D0%B2%D0%BD%D0%B8%D0%B9_%D1%81%D1%83%D0%B4_%D0%BC%D1%96%D1%81%D1%82%D0%B0_%D0%9A%D0%B8%D1%94%D0%B2%D0%B0 "Окружний адміністративний суд міста Києва") надійшов позов щодо визнання недійсною та скасування Постанови Кабінету Міністрів України № 437 від 22 травня 2019 року «Питання українського правопису». Позов подав старший партнер адвокатського об'єднання «Константа» Дмитро Ільченко від імені учениці сьомого класу та її матері. На думку позивачів, Уряд, ухвалюючи зміни до правопису, вийшов за межі своїх повноважень, оскільки [Закон України «Про засади державної мовної політики»](https://uk.wikipedia.org/wiki/%D0%97%D0%B0%D0%BA%D0%BE%D0%BD_%D0%A3%D0%BA%D1%80%D0%B0%D1%97%D0%BD%D0%B8_%C2%AB%D0%9F%D1%80%D0%BE_%D0%B7%D0%B0%D1%81%D0%B0%D0%B4%D0%B8_%D0%B4%D0%B5%D1%80%D0%B6%D0%B0%D0%B2%D0%BD%D0%BE%D1%97_%D0%BC%D0%BE%D0%B2%D0%BD%D0%BE%D1%97_%D0%BF%D0%BE%D0%BB%D1%96%D1%82%D0%B8%D0%BA%D0%B8%C2%BB "Закон України «Про засади державної мовної політики»") (неофіційно відомий як «Закон Ківалова-Колесніченка») визнано неконституційним Рішенням [Конституційного Суду України](https://uk.wikipedia.org/wiki/%D0%9A%D0%BE%D0%BD%D1%81%D1%82%D0%B8%D1%82%D1%83%D1%86%D1%96%D0%B9%D0%BD%D0%B8%D0%B9_%D0%A1%D1%83%D0%B4_%D0%A3%D0%BA%D1%80%D0%B0%D1%97%D0%BD%D0%B8 "Конституційний Суд України") № 2-р/2018 від 28.02.2018 року, і відтоді Кабінет Міністрів України не наділений повноваженнями встановлювати норми українського правопису та порядок затвердження таких норм.

Аналогічний позов подала громадська організація «Правова держава» (адвокат — [Ростислав Кравець](https://uk.wikipedia.org/wiki/%D0%9A%D1%80%D0%B0%D0%B2%D0%B5%D1%86%D1%8C_%D0%A0%D0%BE%D1%81%D1%82%D0%B8%D1%81%D0%BB%D0%B0%D0%B2_%D0%AE%D1%80%D1%96%D0%B9%D0%BE%D0%B2%D0%B8%D1%87 "Кравець Ростислав Юрійович")).

28 січня 2021 року [Окружний адміністративний суд міста Києва](https://uk.wikipedia.org/wiki/%D0%9E%D0%BA%D1%80%D1%83%D0%B6%D0%BD%D0%B8%D0%B9_%D0%B0%D0%B4%D0%BC%D1%96%D0%BD%D1%96%D1%81%D1%82%D1%80%D0%B0%D1%82%D0%B8%D0%B2%D0%BD%D0%B8%D0%B9_%D1%81%D1%83%D0%B4_%D0%BC%D1%96%D1%81%D1%82%D0%B0_%D0%9A%D0%B8%D1%94%D0%B2%D0%B0 "Окружний адміністративний суд міста Києва") скасував Постанову КМУ про перехід на новий правопис.

11 травня 2021 року [Шостий апеляційний адміністративний суд](https://uk.wikipedia.org/wiki/%D0%A8%D0%BE%D1%81%D1%82%D0%B8%D0%B9_%D0%B0%D0%BF%D0%B5%D0%BB%D1%8F%D1%86%D1%96%D0%B9%D0%BD%D0%B8%D0%B9_%D0%B0%D0%B4%D0%BC%D1%96%D0%BD%D1%96%D1%81%D1%82%D1%80%D0%B0%D1%82%D0%B8%D0%B2%D0%BD%D0%B8%D0%B9_%D1%81%D1%83%D0%B4 "Шостий апеляційний адміністративний суд") скасував рішення Окружного адміністративного суду міста Києва.

22 травня 2024 року [Верховний Суд України](https://uk.wikipedia.org/wiki/%D0%92%D0%B5%D1%80%D1%85%D0%BE%D0%B2%D0%BD%D0%B8%D0%B9_%D0%A1%D1%83%D0%B4_%D0%A3%D0%BA%D1%80%D0%B0%D1%97%D0%BD%D0%B8 "Верховний Суд України") ухвалив рішення, яким підтвердив постанову Шостого апеляційного адміністративного суду від 11 травня 2021 року. Рішення ВСУ визначило, що Кабмін діяв у межах своїх повноважень, схваливши Український правопис у новій редакції. Постанова Верховного Суду набирає законної сили з дати її прийняття, є остаточною і оскарженню не підлягає.

## КОПІРАЙТИНГ
### Теорія
Украї́нський право́пис 2019 ро́ку — чинна редакція українського правопису, підготовлена Українською національною комісією з питань правопису. Вона була ухвалена 22 травня 2019 р., а 30 травня 2019 р. документ набув чинності.

Нова редакція правопису поєднує особливості правопису 1928 р. (“Скрипниківка”) та мовні звички українців XX-XXI ст. Через це новий правопис часто дозволяє використання альтернативних форм вживання одного слова.

До травня 2024 р. тривав перехідний етап, під час якого кожна установа могла інтерпретувати зміни по своєму, або узагалі не використовувати новий правопис.

З 2025 року НМТ проводитиметься на основі чинного правопису.

### Практика
Правопис стверджує використання літери **“ґ”**, що була вилучена з українського алфавіту у 1933 та повернена у 1990. Наприклад: Вергілій, Гарсія, Гегель, Георг, Гете, Грегуар, Гуллівер і *Верґілій, Ґарсія, Геґель, Ґеорґ, Ґете, Ґреґуар, Ґуллівер* тощо.

Грецька літера **“θ”** що передає звук **[th]** тепер має два способи передання українською мовою. До букви **“ф”** тепер додалась **“т”**. Наприклад: *анатема, дитирамб, етер, катедра, міт, мітологія, Атени, Демостен* та ін., поряд із формами через **“ф”** (дифірамб, ефір, міф, Афіни, Демосфен).

Тепер поряд із **“ау”** пишемо **“ав”**: *авдієнція, авдиторія, лавреат, павза, фавна* тощо.

Із **“и”** тепер пишемо слова: *ирій, ирод*. Але форми з **“і”** далі можливі. Також пишемо *ич, икати, икання*. На **“и”** можуть починатися власні назви іншомовного походження: *ир, Ич-оба, Кім Чен Ин*. У церковних чинах поряд з префіксом **“архі-”** можлива форма із **“архи-”**: архимандрит, архиєрей, архиєпископ, тощо. Групі *іменників третьої відміни в родовому відмінку однини* повернуте як варіант також закінчення на *“и”**: *гідности, незалежности, радости, смерти, чести, хоробрости; крови, любови, осени, соли, Руси, Білоруси*. (це також іменники на **“-ть”** та слова *кров, любов, осінь, сіль, Русь, Білорусь*). Слово *“индик”* не є правильним.

Назви сайтів та інтернет-сервісів тепер пишемо лише українською та з обов’язковим відмінюванням.

**“/”** тепер також є розділовим знаком: В офіційно-діловому та науковому стилях – як розділовий знак між однорідними членами речення та в інших подібних випадках у значенні, близькому як до єднального (=і), так і до розділового (=або) сполучників, у графічних скороченнях, фізичних величинах та позначенні року, що не співпадає з календарним. Наприклад: *системність / несистемність мовних явищ, у 2018/2019 навчальному році, км/год, т/к (телеканал)* та ін.

Разом пишемо: **абро-**, **авіа-**, **авто-** (‘само’, ‘автоматичний’), **агро-**, **аеро-**, **аква-**, **алко-**, **арт-**, **астро-**, **аудіо-**, **біо-**, **боди-**, **боді-** (перед голосним), **веб-**, **геліо-**, **гео-**, **гідро-**, **дендро-**, **екзо-**, **еко-**, **економ-**, **етно-**, **євро-**, **зоо-**, **ізо-**, **кібер-**, **мета-**, **метео-**, **моно-**, **мото-**, **нарко-**, **нео-**, **онко-**, **палео-**, **пан-**, **пара-**, **поп-**, **прес-**, **псевдо-**, **соціо-**, **теле-**, **фіто-**, **фолк-** (**фольк-**), **фоно-**; **іно-** (**іншо-**, **інако-**), **лже-** та ін., а також **архі-**, **архи-**, **бліц-**, **гіпер-**, е**кстра-**, **макро-**, **максі-**, **міді-**, **мікро-**, **міні-**, **мульти-**, **нано-**, **полі-**, **преміум-**, **супер-**, **топ-**, **ультра-**, **флеш-**; **анти-**, **віце-**, **екс-**, **контр-**, **лейб-**, **обер-**, **штабс-**, **унтер-**.

**“Пів”** як половина пишемо разом, а як єдине значення --- окремо.

Тепер пишемо інакше слова: *священник* (через два **“н”**); *проєкт*, *проєкція* (через **“є”**); *госпіс* (через **“г”**).

Правильно *Ігорю*, а не *Ігоре* (Кл.В) також *Олеже* (поряд з *Олегу*).

Правильно “дати *хабаря*”, а не *хабара*. Слово *ситро* тепер відмінюване.

**Кличний відмінок** тепер застосовуємо до **груп слів**, а **не** до **окремих** слів.

Звук **[j]** передаємо буквою **“й”**, тому **[je], [ji], [ju], [ja]** --- **“є”, “ї”, “ю”, “я”**. Наприклад: *буєр, конвеєр, плеєр, флаєр, круїз, мозаїка, лояльний, параноя, плеяда, рояль, саквояж, секвоя, фаянс, феєрверк, ін’єкція, проєкт, проєкція, суб’єкт, траєкторія, фоє, єті, Гаїті, Гоя, Єйтс, Савоя, Феєрбах, Маєр, Каєнна, Ісая, Йоганн, Рамбує, Шантії, Соєр, Хаям, Хеєрдал, Юнона.*

Частки, що вказують на соціальне становище, родинні стосунки тощо, пишемо через дефіс, якщо вони не є частинами прізвища: *Хіна-сан* (пані Хіна), *Мірза-хан* (князь Мірза).

Тепер пишемо тільки *двоактний, двоокис, двооксид, двоопуклий, двоосьовий, триатомний, триокисень, чотириосьовий* – а не **“двох-”, “трьох-”, “чотирьох-”**, як раніше, перед наступним **“а”** чи **“о”**.
### Висновки
Правопис 2019 року повернув багато правил “Скрипниківки”, але дозволив і альтернативні варіанти. Багато змін було присвячено кличному відмінку та літерам **“и”, “ґ”, “т”, “в”, “є”, “ї”, “ю”** та **“я”**. Також новий правопис додав новий розділовий знак - **“/”**. Ця редакція зробила багато змін до правил транскрипції, таких як: звуки **[j]** та **[θ]**, а також **[au]**.
### Джерела
- https://www.radiosvoboda.org/a/30025623.html
- https://osvitoria.media/experience/novyj-pravopys-povnyj-tekst-ta-osnovni-zminy/
- https://mon.gov.ua/static-objects/mon/sites/1/zagalna%20serednya/Pravopys.2019/ukr.pravopys-2019.pdf
- https://uk.wikipedia.org/wiki/%D0%A3%D0%BA%D1%80%D0%B0%D1%97%D0%BD%D1%81%D1%8C%D0%BA%D0%B8%D0%B9_%D0%BF%D1%80%D0%B0%D0%B2%D0%BE%D0%BF%D0%B8%D1%81_2019_%D1%80%D0%BE%D0%BA%D1%83
- https://uk.wikipedia.org/wiki/%D0%A5%D0%B0%D1%80%D0%BA%D1%96%D0%B2%D1%81%D1%8C%D0%BA%D0%B8%D0%B9_%D0%BF%D1%80%D0%B0%D0%B2%D0%BE%D0%BF%D0%B8%D1%81
- https://archive.org/details/UP1928/
- https://www.youtube.com/watch?v=TrzDHbbdZBs
### Цікаве
На цю редакцію правопису подали в суд, і судова справа тривала аж 5 років.

Відомий дитячий прозаїк (а також дорослий) Андрій Кокотюха розкритикував зміни правопису, звинувативши їх у тому, що “оці новації відштовхнуть тих, хто лише почав через різні обставини користуватися українською”.

На Вікіпедії є дуже зручна порівняльна таблиця, де можна зіставити зміни правопису 2019 р. з тими 1928 та 1933 рр.

А на Інтернет Архіві можна знайти оригінальний текст давніших редакцій правопису.